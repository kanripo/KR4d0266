# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:11.257775
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0515-028誠齋集-卷第二十八.
<pb:KR4d0266_SBCK_028-1a>¶
誠齋集巻第二十八¶
　　　　　　廬陵楊　万里　廷秀¶
　詩¶
　　朝天續集¶
　　　雪曉舟中生火¶
烏銀見火生緑霧便當水沉一濃炷却因断續更¶
氤氲散作霏微煖袍袴湏臾霧霽吐紅光烟如雲¶
表昇扶桒陽春和日曛滿室蒼顔渥丹疑醉鄉忽¶
然火冷霧亦滅只見紅爐堆白雪䆫外雪深三尺¶
强牎裏雪深一寸香¶
<pb:KR4d0266_SBCK_028-1b>¶
烏銀玉質金石聲見火忽學爆竹鳴腷腷膊膊久¶
不停白日坐上飛繁星不知何怒泄不平不知何¶
喜唧唧吟待渠自靜勿與爭切莫借箸怒復生到¶
渠緘口兩耳熱銅缾在旁却饒舌¶
　　　雪晴¶
天公有詔放朝晴排遣雲師嬾未行頭上忽張青¶
玉傘海東湧出紫金鉦雪山冰谷居然暖銀屋瑤¶
臺分外明二十四舩人笑語寒聲一變作春聲¶
　　　晚晴¶
日光射雪雪透紅雪光射日日吐虹何人鑄銀作¶
<pb:KR4d0266_SBCK_028-2a>¶
大地萬象都銀光中詩翁兩眼老病裏愛看晚晴¶
聊仰視眼睛空花忽乱起紫暈一輪三萬里¶
　　　甘露子一名地蠶¶
甘露子甘露子喚作地蠶亦良似不食柘桒不食¶
絲何湏走入地底藏不能作繭不上簇如何也蒙¶
賜湯沐呼我果謂之果呼我蔌謂之䔩唐林晁錯¶
莫逢他高陽酒徒咀爾不搖牙¶
　　　夜過楊州¶
秪今何許問迷樓更有垂楊記御溝除却瓊花與¶
紅藥楊州不是古楊州¶
<pb:KR4d0266_SBCK_028-2b>¶
新晴殘凍未全銷月戀冰河雪戀橋兩岸紅燈成¶
白晝楊州臘月看元宵¶
　　　雪霽曉登金山¶
焦山東金山西金山排霄南斗齊天將三江五湖¶
水併作一江字楊子來從九天上瀉入九地底遇¶
嶽嶽立摧逢石石立碎乾坤氣力聚此江一波打¶
來誰敢當金山一何强上流獨立江中央一塵不¶
隨海風舞一礫不隨海潮去四旁無蔕下無根浮¶
空躍出江心住金宫銀闕起峯頭槌鼓撞鍾聞九¶
州詩人踏雪來清游天風吹儂上瓊樓不為浮玉¶
<pb:KR4d0266_SBCK_028-3a>¶
飲玉舟大江端的替人羞金山端的替人愁¶
　　　題金山妙高堂¶
金山未到時羨渠奄有萬里之長江金山既到子¶
長江不見只見千步廊老夫平生不奈事㸃檢風¶
光難可意老僧覺我見睫眉引入妙高臺上嬉不¶
知老僧有妙手巻舒江山在懐袖挂上西牎方丈¶
間長江浮在爐煙端長江南邊千萬山一時飛入¶
兩眼寒最愛簷前絶竒處江心巉然景純墓僧言¶
道許乃浪傳龍宫特書珠貝編初云謝靈運愛山¶
如愛命掇取天台鴈蕩怪石頭疊作假山立中流¶
<pb:KR4d0266_SBCK_028-3b>¶
又云王逸少草聖入神妙天賜瑠璃筆格玉硯屏¶
仍將大江作陶泓老夫聞二説沉吟未能決長年¶
抵死催上舩徘徊欲去空茫然¶
　　　竹枝歌(有序)¶
　　晚發丹陽館下五更至丹陽縣舟人及牽夫¶
　　終夕有聲蓋謳吟歗謔以相其勞者其辞亦¶
　　畧可辨有云張歌歌李歌歌大家著力齊一¶
　　拖又云一休休二休休月子彎彎照幾州其¶
　　聲凄婉一唱衆和因櫽括之為竹枝歌云¶
呉儂一隊好児郎只要舩行不要忙著力大家齊¶
<pb:KR4d0266_SBCK_028-4a>¶
一拽前頭管取到丹陽¶
莫笑樓舩不解行識儂號令聴儂聲一人唱了千¶
人和又得蹉前五里程¶
舩頭更鼔恰三槌底事荒雞早&KR4543;啼戲學當年度¶
闗客且圖一笑過前溪¶
積雪初融做晚晴黄昏恬靜到三更小風不動還¶
知麽且只牽舩免打冰¶
岸旁燎火莫闌殘湏念児郎手脚寒更把緑荷包¶
熱飯前頭不怕上高灘¶
月子彎彎照幾州幾家驩樂幾家愁愁殺人來闗¶
<pb:KR4d0266_SBCK_028-4b>¶
月事得休休處且休休¶
幸自通宵暖更晴何勞細雨送殘更知儂笠漏芒¶
鞋破湏遣拖泥帶水行¶
　　　過京口以南見竹林¶
行從江北别梅兄㱕到江南見竹君却憶西湖湖¶
上寺梅花如雪竹如雲¶
　　　過吕城閘¶
閘頭洲子許團欒古廟蕭條暮雨寒榆柳千株無¶
半葉各青一樹碧琅玕¶
泊舩到得暮鍾時等待諸舩不肯齊等得舩齊方¶
<pb:KR4d0266_SBCK_028-5a>¶
過閘又湏五鼓到荆溪¶
昨宵聴盡掉謳聲愁裏無眠達五更今夕雨寒泥¶
又滑作何計㑹速天明¶
等到舩齊閘欲開舩舩捩拖整㠶㧪一舩最後知¶
何故日許時間獨不來¶
纔聞開閘總驩欣第一牽夫有喜聲只得片時天¶
未黒後來天黒也甘行¶
道是行舩也未行老夫誤喜可憐生要知開閘真¶
消息記取金鉦第二聲¶
　　　再過常州¶
<pb:KR4d0266_SBCK_028-5b>¶
淮浦回春舫荆溪又早炊向來迎客處還似迓儂¶
時父老今餘幾山川别後竒旧游休再至再至只¶
成悲¶
　　　晝睡聞鴈¶
夢裏霜鴻呌絶天䰒鬆睡眼起來看慇懃甓社湖¶
中客送我南皈到恵山¶
　　　横林望見恵山寄懷尤延之¶
恵山一别十年强雪後精神老更蒼白玉屏風三¶
萬丈半天遮断大湖光¶
恵山孤絶未為孤下有詩仙伴却渠占断恵山妨¶
<pb:KR4d0266_SBCK_028-6a>¶
底事無端更占洞庭湖¶
平生玉樹伴蒹葭晩嵗春蘭隔菊花咫尺遂初堂¶
下水寄詩猶自怨人遐¶
　　　遣騎迎家久稽來訊¶
還家家尚緬迎家家未來去住兩不知安否更相¶
猜偶思十年事誰謂今嵗乖始我離高安述職朝¶
天街中外理難必骨肉心與偕同室忽分塗老情¶
非不懐入京就一列汲汲營尺攘墻屋亟求完婦¶
子豈我催前知來期杳更用辛苦為屬以王事出¶
寒舲如江淮風霜厲宵泳山水薦曉環六朝幾宿¶
<pb:KR4d0266_SBCK_028-6b>¶
草事往空餘哀夢收児女書喜極睫為開一欣雖¶
非實差慰腸九回皈帆払恵山良訊傳荆涯啟緘¶
復非真旅思弥不佳舩門且看雪呼僮滌荷杯¶
　　　舟中奉懐三館同舎¶
岸樹枝枝瘦汀蕪節節節枯雲留雪且風與屋相¶
呼一老凍欲死羣仙知也無更縁詩作祟病骨轉¶
清臞¶
　　　過望亭¶
望亭昔嵗過皈舩柳為蹁蹮杏為妍今日溪山渾¶
似旧雪蘆風荻兩蕭然¶
<pb:KR4d0266_SBCK_028-7a>¶
牎間雨打淚新斑破處風來呌得酸若是詩人都¶
富貴遣誰忍餓遣誰寒¶
暮鴻作陣猛相追風有何忙也急吹惱殺詩人真¶
枉却雲牎霧閤不曽知¶
兩岸山林總解行一層送了一層迎天公收却春¶
風面拈出酸寒水墨屏¶
朝朝暮暮見長河見了長河只厭他却愛畫師能¶
畫水不看死浪與生波¶
晴河不似雨中看晴裏波紋只簟班却是雨河新¶
樣巧簟間織出小金鐶¶
<pb:KR4d0266_SBCK_028-7b>¶
　　　跋黄文若詩巻¶
五字長城璧不如䑕肝蟲臂得関渠竹坡集裏曽¶
相識驚見蘭亭繭紙書¶
　　　垂虹亭觀打魚斫鱠¶
橋柱踈踈四寂然亭前突出八魚舩一聲磔磔鳴¶
榔起驚出銀刀躍玉泉¶
六隻輕舠攪四旁兩舩不動水中央網絲一撒還¶
空舉笑得倚欄人断腸¶
漁郎妙手絶多機一網收魚未足竒剛向人前撰¶
勲績不教速得只教遲¶
<pb:KR4d0266_SBCK_028-8a>¶
鱸魚小底最為佳一白双腮是當家旋看冰盤堆¶
白雪急風吹去片銀花(呉人號鱸鱠曰玉鱠太湖/魲魚四腮通白色肉細味)¶
(美不腥松江鱸三腮黒脊/肉麄味淡而腥見圖經)¶
　　　過太湖石塘三首¶
纔轉舩頭特地寒初無風色自生湍堤横湖面平¶
分白水拓天圍分外寛一鏡銀濤三万頃獨龍玉¶
脊百千蟠若為結屋蘆花裏月笠雲蓑把釣竿(太/湖)¶
(三萬六千/頃見圖經)¶
每過松江得偉觀玻瓈盆底飣乾坤天邊島嶼空¶
無際烟外人家澹有痕笠澤古今多浪士包山近¶
<pb:KR4d0266_SBCK_028-8b>¶
逺在何村季鷹魯望何曽死雪是衣裳月是魂¶
兀坐舩中只欲眠不如舩外看山川松江是物皆¶
詩料蘭槳穿湖即水仙將取垂虹亭上景都皈却¶
月觀中篇正縁王事游方外鑿齒弥天未當賢¶
　　　過八尺遇雨¶
垂虹亭登劣㱕舩又復毛空暗水天節裏無多好¶
天色闌風長雨餞殘年(長去/声)¶
去年今日鳯山頭児女團欒争勸酬不及松江煙¶
雨裏獨搔華髮一扁舟¶
細雨無聲忽有聲乱珠跳作万銀釘呼僮速買庉¶
<pb:KR4d0266_SBCK_028-9a>¶
村酒更煮鱸魚蓴菜羮(庉音遁呉江地/名其酒清洲)¶
　　　過上湖¶
上湖名是實全非只合松江鴈鶩池若與五湖通¶
譜系澹臺湖弟太湖児(澹臺湖属呉縣/有澹臺滅明墓)¶
　　　過平望¶
豈伹湖天好諸村總可人麥苗染不就茅屋畫來¶
眞行止隨縁著江山到處新十年三過此贏得𩯭¶
如銀¶
行得三吳徧清竒最是蘇樹圍平野合水隔别村¶
孤震澤非塵世松陵是畫圖更添一詩老載雪過¶
<pb:KR4d0266_SBCK_028-9b>¶
重湖¶
小麥田田種垂楊岸岸栽風從平望住雨傍下塘¶
來乱港交穿市高橋過得桅誰言破書篋檐取太¶
湖回¶
　　　葉叔羽集同年九人於櫻桃園錢襲明何¶
　　　同叔即席賦詩追和其韻¶
八座能分一日光題名猶記牓間黄看渠超出金¶
閨彦顧我曽為同舎郎高㑹九人尋水石縱談一¶
笑間宫商越王孫子瓊瑤句細把重吟恐脱忘¶
　　　右和錢襲明韻¶
<pb:KR4d0266_SBCK_028-10a>¶
天門金牓出槐宸四海同年骨肉親走馬看花纔¶
幾日曉星殘月半無人談間平叔元如玉句裏司¶
勲别有春欲把清新比梅雪却愁梅雪未清新¶
　　　右和何同叔韻¶
　　　秀州嘉興館拜賜春幡勝¶
中使傳宣下紫宸鏃頭濃染御香雲綵幡耐夏宜¶
春字寶勝連環曲水紋癡似土牛鞭不動老登金¶
馬媿無聞强簪華髪知難稱只有新詩頌万分(幡/勝)¶
(用鏃頭/紙貼)¶
　　　立春日舟前細雨¶
<pb:KR4d0266_SBCK_028-10b>¶
急風陣陣吹白塵著人怪底濕衣巾隔溪平林横¶
素練起從山脚縈山面近山如霧復如煙逺山失¶
却只餘天今朝春日得春雨潤物無聲非浪語¶
　　　漁舟¶
絶小漁舟葉似輕荻篷宻蓋不聞聲無人無釣無¶
蓑笠風自吹舩舩自行¶
　　　入長安閘¶
舩入長安恰五更㱕人都喜近臨平陰晴天色知¶
何似篷上惟聞掃雪聲¶
　　　記夢中紅碧一聮¶
<pb:KR4d0266_SBCK_028-11a>¶
喜教児聫句那知是夢中天窺波底碧日抹樹梢¶
紅覺後念何説意間難强通元來一夜雪明曉散¶
晴空¶
　　　過臨平¶
臨平放目渺無涯蓮蕩蘋汀不釘牌雪後輕舩四¶
撈漉断蘆殘荻緫成柴¶
人家㸃綴荻花林水繞堦除雪濕衿最是踈篱與¶
㫦竹脚根半入小河深¶
　　　庚戌正月三約同舎游西湖¶
不到西湖又兩年西湖風物故依然道旁松檜俱¶
<pb:KR4d0266_SBCK_028-11b>¶
無恙笑我重來雪滿顚¶
春光欲動意猶遲未許游人浪見伊只有梅花藏¶
不得隔籬穿竹出横枝¶
黄金牓掲集芳園只隔墻頭便是天西母雲車寒¶
未降鸎花作意辨新年¶
南北高峯巧避人旋生雲霧半腰横縱然遮得青¶
蒼面玉塔双尖分外明¶
下笁泉從上笁來前波後浪緊相催泉聲似説西¶
湖好流到西湖不要回¶
補種杉松逕巳成泥乾塵淨正堪行草芽併作傷¶
<pb:KR4d0266_SBCK_028-12a>¶
心碧只欠先生屐子聲¶
上竺諸峯深復深一重一掩翠雲衿只言人跡無¶
來路動地鍾聲與梵音¶
家家砌下過清泉寺寺雲邊占碧山走馬來看已¶
心醒更教選勝佳中間¶
樹生石上土全無只見青葱不見枯好在冷泉亭¶
下水為渠憑檻數游魚¶
閘住清泉似鏡平閘開奔浪作潮聲放開一板還¶
收去依旧穿沙繞石行¶
　　　　題浩然李致政義㮣堂¶
<pb:KR4d0266_SBCK_028-12b>¶
非俠非狂非逸民讀書謀國不謀身一封北闕三¶
千牘再活西州六万人雨露晚從天上落芝蘭親¶
見掌中新仁心義槩絲綸語長掛巴山月半輪¶
　　　謝李君亮贈陳中正墨¶
麝煙薫透大夫松膠國吹成赤鯶公龍尾研磨碎¶
蒼壁䑕鬚飛動出晴虹誰言陳子草𤣥手突過蒲¶
家讀墨功老我久無椽樣筆爲君小楷注魚蟲¶
　　　贈&KR0828;正甫令子阿麟¶
精神玉雪眼㸃漆總角兩髦錦纒碧郎君未出客¶
已驚隔牎讀書鸞鶴聲松煙兎頴小三昧蠆尾銀¶
<pb:KR4d0266_SBCK_028-13a>¶
鈎略無對鍾王筆法老始成阿麟今纔十二齡七¶
十列傳十二紀白頭書生不能記乱抽架上聊試¶
渠横誦倒誦如流水二雅三頌已作箋要與毛鄭¶
争先鞭吟詩作賦更餘事不論五言兼七字奉常¶
先生有陰功翰苑仙人有家風高科好官手可唾¶
更看聲名寒天破老夫還曽浪語麽老夫還曽浪¶
語麽¶
　　　記張定叟煮笋經¶
江西貓笋未出尖雪中土膏養新甜先生别得煑¶
簀法丁寧勿用醯與塩巖下清泉須旋汲熬出霜¶
<pb:KR4d0266_SBCK_028-13b>¶
根生蜜汁寒芽嚼作冰片聲餘瀝仍和月光吸菘¶
羔楮雞浪得名不如來参玉板僧醉裏何湏酒湏¶
觧醒此羮一椀爽然醒大都煮菜皆如此淡處當¶
知有真味先生此法未要傳為公作經藏名止¶
　　　和丘宗卿贈長句之韻¶
君入㫦門纔一見我出㫦門風刮面皈來急問有¶
新詩勺勺舉似君不疑殿門握手冠纓絶烟如雲¶
破瞻秋月老懐勃欎久不開為君傾豁情既竭君¶
詩元自過黄初古雅可敬麗可娯詩壇端是一敵¶
國乃不自惜下取予向來交游半生死悼往喜喜¶
<pb:KR4d0266_SBCK_028-14a>¶
同彼此老夫懶性不便書毛頴為君浴清泚聖賢¶
何時同一中縱談社鷰與秋鴻芒鞋藤杖尋春風¶
天竺靈隱九里松古來樂事天慳與怪珍未必逢¶
良賈即今又欲駕官舩淮水中流送㱕虜金山獨¶
上妙高臺再與海若相詼諧㱕時藉手無一字教¶
君笑殺老誠齋¶
　　　大児長孺赴零陵簿示以雜言(長孺旧/名夀仁)¶
好官易得忙不得好人難做湏著力汝要作好官¶
令公書考不可鑽借令巧鑽得遺臭千載心為寒汝¶
要作好人東家也是横目民選官無選處却與天¶
<pb:KR4d0266_SBCK_028-14b>¶
地長青春老夫今年六十四大児壯嵗初筮仕先¶
人門户冷如冰豈不願汝取高位高位莫愛渠愛¶
了高位失丈夫老夫老則老官職不要討白頭官¶
裏捉出來生愁無面見草萊老夫不足學聖賢有¶
前作譬如著碁著到國手時國手頭上猶更儘有¶
著¶
　　　正月五日以送伴借官侍宴集英殿十口¶
　　　號¶
殿下鞭聲再掣雷玉皇徐下九天來陰晴不定朝¶
來定五色祥雲霍地開¶
<pb:KR4d0266_SBCK_028-15a>¶
一㸃胡行朝漢天英符來自玉門闗旧時千嵗琵¶
琶語新學三聲萬嵗山¶
金鬛狻猊立玉臺双瞻御坐首都回水沉山麝薔¶
薇露潄作香雲噴出來¶
千官拜舞仰虚皇奉上瑤池万夀觴殿上双傳送¶
御酒檻前一曲繞虹梁¶
太極重開万物新　紹熙天子宴羣臣梨園好語¶
君湏聴玉暦初攽第一春(詞臣&KR0828;正甫撰致語口/號云玉暦初湏第一春)¶
已賜儀鸞錦坐蒲起來再立聴傳臚君王欲勸羣¶
臣酒宣示天杯一滴無¶
<pb:KR4d0266_SBCK_028-15b>¶
猛士縁竿亦壯哉蹈空舞闊四裴回一聲白雨催¶
花鼓十二竿頭總下來¶
賜花新剪茜香羅篸徧烏紗未覺多花重紗輕人¶
更老擡頭不起奈春何¶
廣&KR0163;妙戲鬭程材未得天顔一笑開角觝罷時還¶
宴罷巻班出殿戴花回¶
賀老如何尾從班真官也作借官看君恩至重無¶
真假賜酒何曽味兩般¶
　　　三花斛¶
　　省前見賣花檐上有瑞香水仙蘭花同一瓦¶
<pb:KR4d0266_SBCK_028-16a>¶
　　斛者買置舟中各賦七字¶
侵雪開花雪不侵開時色淺未開深碧團欒裏笋¶
成束紫蓓蕾中香滿襟别𣲖近傳廬阜頂孤芳元¶
自洞庭心詩人自有薰籠錦不用衣篝炷水沉¶
　　　　右瑞香¶
生來体弱不禁風匹似蘋花較小豐腦子醲薰衆¶
香國江妃寒損水精宫銀臺金琖談何俗礬弟梅¶
兄品未公寄語金華老仙伯凌波仙子更凌空¶
　　　　右水仙¶
雪徑偷開淺碧花冰根乱吐小紅芽生無桃李春¶
<pb:KR4d0266_SBCK_028-16b>¶
風面名在山林處士家政坐國香到朝市不容霜¶
節老雲霞江蘺圃蕙非吾耦付與騷人定等差¶
　　　　右蘭花¶
　　　再併賦瑞香水仙蘭三花¶
水仙頭重力纖弱碧栁腰支黄玉蕚娉娉嫋嫋誰¶
爲扶瑞香在旁扶著渠春蘭初芽嫩仍短嬌如穉¶
子無人管瑞香縁蔭濃如雲風日不到况路塵生¶
時各在一山許畦丁作媒得相聚三花異種復異¶
粧三花同韻更同香詩人喜渠伴幽獨不道被渠¶
教断腸¶
<pb:KR4d0266_SBCK_028-17a>¶
　　　寄題朱元晦武夷精舍十二詠¶
　　　　精舎¶
憶我南溪北千巖萬岳亭妬渠紫陽叟詑殺一峯¶
青¶
　　　　仁智堂¶
學子可憐生逺來參老子仁智若為談指似秋山¶
水¶
　　　　隱永堂¶
夢裏長逢孟羮中亦見顔癡児入吾室真作采薇¶
看¶
<pb:KR4d0266_SBCK_028-17b>¶
　　　　止宿寮¶
一老説談話諸君未要眠開牎放山月把酒奏溪¶
泉¶
　　　　石門塢¶
乱石堆成玉双峯便是門莫將塵底脚蹈涴塢中¶
雲¶
　　　　觀善齋¶
觀棊不作秋觀劉不作石要知麗澤功秪箇是消¶
息¶
　　　　寒栖館¶
<pb:KR4d0266_SBCK_028-18a>¶
鍊王雲粘杵朝真露濕衣一聲半夜鶴月裏羽人¶
㱕¶
　　　　晚對亭¶
大隱翠屏孤何許最正面日落未落時亭上來相¶
見¶
　　　　鉄笛亭¶
誰將㸃漆金鑄作孤竹笛林外吹一聲震落千峰¶
石¶
　　　　釣磯¶
月夜乗醉來垂竿曲溪曲水清無寸鱗釣得半輪¶
<pb:KR4d0266_SBCK_028-18b>¶
王¶
　　　　茶竈¶
茶竈本笠澤飛來摘茶國墮在武夷山溪心化為¶
石¶
　　　　漁艇¶
精金何曽逺秪在九曲北漁艇若不來弱水萬里¶
隔¶
　　　和劉徳脩用黄文叔韻贈行¶
碧玉長篙黄篾篷兩淮煙月五湖風金梭織錦煩¶
詩匠瓊尺裁雲補化工去路江山隨意縁皈時桃¶
<pb:KR4d0266_SBCK_028-19a>¶
杏断腸紅岷峨二妙貽双璧萬丈光芒照病翁¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集巻第二十八終¶
<pb:KR4d0266_SBCK_028-19b>¶
