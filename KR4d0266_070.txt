# -*- mode: mandoku-view -*-
#+TITLE: 誠齋集
#+DATE: 2015-09-23 10:23:44
#+PROPERTY: JUAN 70


書省自劾狀¶
臣契勘本朝之制日厯之書必有序二篇舊例¶委祕書
監少撰述如髙宗皇帝日厯序篇係權¶監修官參知政
事龔茂良從舊例委秘書監李燾撰述今¶來至尊聖夀
<pb:KR4d0266_WYG_070-1b>
皇帝日厯告成所有序篇係前權¶監修官參知政事王
藺照例委臣撰述修寫入册¶近蒙聖㫖改差左丞相留
正監修臣亦照例作<md:KR4d0266_SBCK_070-1b>¶序篇訖而今月初二日左丞相留
正別委官撰到序¶篇一首送下本省臣即時奉行今日下
寫换仍將¶臣所撰序篇即行毁去臣聞之蔡墨曰物有
其官¶官修其方一日失職則死及之今也撰序篇者臣¶
之職也而文詞不足采録可謂失職矣仲尼曰守¶道不
如守官今也撰序篇者臣之官也他官乃竟¶改撰臣可
<pb:KR4d0266_WYG_070-2a>
謂不得守其官矣臣之二罪何敢自恕¶臣愚欲望聖慈
將臣罷黜重作謫罰以為有司不¶稱職者之戒乃臣向
有肺氣痰𠻳之疾遇秋復發¶見請朝假理將所有秘書
監及進讀官不可闕人<md:KR4d0266_SBCK_070-2a>¶亦乞别差官施行臣謹退私室
待罪恭俟威命不¶勝惶懼震越之至¶
　　　　奏報狀¶
臣近以撰述日厯序篇不稱職具奏自劾今月初¶五日
巳時伏凖御封退還奏狀仰見陛下眷憐¶之隆赦其罪
<pb:KR4d0266_WYG_070-2b>
而不論臣銜感之極至於涕零重念¶臣愚戅自信遂至
輕發揆之進退豈容無罪難以¶復玷朝列欲望陛下曲
垂矜念保全孤逺之跡¶特賜睿㫖與臣宫觀差遣兼臣
見以痰疾在假¶竊恐有廢職業益重過尤伏乞聖慈早
賜處分<md:KR4d0266_SBCK_070-2b>¶臣干冒天威不勝隕越俟罪之至¶
　　　　辭免著廷轉官劄子¶
某伏觀今月某日凖尚書省劄子三省同奉¶聖㫖以至
尊夀皇聖帝日厯書成經修經進官¶特轉一官减二年
<pb:KR4d0266_WYG_070-3a>
磨勘者某聞命之頃大懼弗堪¶伏念某學不名家文非
華國晚㸃漢渠之長適逄¶虞典之成上則繄冢司之提
綱下則勤著述之載¶筆葢因人而成事難同日而罔功
矧賜帛賜金既¶拜嘉扵介賚若懋官懋賞敢孤奉於明
恩再念某¶屬常貢需頭之章自列以上氣之疾懇祈祠
禄未<md:KR4d0266_SBCK_070-3a>¶賜帝俞方將少需且復申告倘受爵而不遜必¶貪
位而疾顛須至具申尚書省欲望鈞慈特賜敷¶奏其轉
一官减二年磨勘指揮日下追寢庻安愚¶分伏候鈞㫖
<pb:KR4d0266_WYG_070-3b>
施行¶
　　　　薦劉起晦章燮堪充館學之任¶奏狀¶
　　　　　凖令諸監司到所部半年或因赴闕奏事¶
　　　　　許舉部内所知二人¶
右臣仰惟陛下龍飛之初首軫孤逺之跡召從¶外郡擢
長書林臣以坐縻為慙兾從外補<md:KR4d0266_SBCK_070-3b>¶陛下畀以陪郡之漕
寄寵以延閣之隆名臨遣丁¶寜恩意備極臣朝夕凜凛
思報萬分惟有薦進人¶才可以禆益聖世在法監司到
<pb:KR4d0266_WYG_070-4a>
所部半年許舉所¶知二人輒縁公論冒凟所聞臣竊見
承直郎監¶建康榷貨務劉起晦前秘書省正字劉朔之
子名¶父之後能以儒科自奮其人氣質端凝識度宏逺¶
外若柔巽内則剛方初為福州福清縣主簿帥臣¶趙汝
愚深器重之今為務場責重事繁從容而辦¶知建康府
章森亦嘗露章薦之若置之館學必能¶上禆國論文林
郎監淮西總領所西酒庫章燮操<md:KR4d0266_SBCK_070-4a>¶行甚修問學甚正蚤
魁里選髙擢省闈其於文詞¶尤工牋奏不越駢四儷六
<pb:KR4d0266_WYG_070-4b>
之體而行以古雅議論¶大有前輩之風至於吏能尤復
精敏無為軍與和¶州嘗争一鎮稅場務兩郡太守移書
請乞却而不¶視卒畀所應得之郡建康嘗有大家奪細
民田漕¶臣林枅委以裁决竟還細民前淮西總領張抑
嘗¶以賢業薦之於陛下登極之初此亦館學之竒¶才也
此二士者臣平生行天下寡見其比不敢蹈¶臧文仲竊
位之罪恐復詔孟軻蔽賢之誚謹冒萬¶死以聞焉陛下
裁擇謹録奏聞伏候<md:KR4d0266_SBCK_070-4b>¶勅㫖(紹興二年五月/初七日發奏)
<pb:KR4d0266_WYG_070-5a>
　¶　　　薦舉吳師尹廖俟徐之著毛崈鮑信叔政¶績
　　　　奏狀¶
臣聞人臣之報國忠莫大於薦士而捐驅為下臣¶嘗伏
讀淳熈十六年十一月四日陛下制詔¶以臣寮建請令
監司見有賢才可用者熟試精察¶告於上臣自到任以
來所部九郡官吏至衆非¶他部比其間人才亦必不少
今以臣置引之地及¶臣請行之州或試以事功或採之衆
論得數人焉¶請為陛下誦之臣伏見朝奉大夫江東轉
<pb:KR4d0266_WYG_070-5b>
運司<md:KR4d0266_SBCK_070-5a>¶主管文字吳師尹有質直之資有亷茂之行試中¶
大法嘗為大理評事决讞平恕人無異詞其在本¶司凡
財賦之職皆能鈎校其源流而吏不能欺凡¶民訟之事
皆能灼見其情實而民無不服至於饒¶信等州秋苖夏
稅民間輸納往往欠例收縻費等¶錢太多師尹首請蠲
减人如江東州縣民間牛死¶官司不受納筋角而抑使
重納價錢民間苦之師¶尹首請禁戢九郡之民皆以為
便每以儒飾吏以¶經傅法允為今日之實才朝請郎通判
<pb:KR4d0266_WYG_070-6a>
建康府事¶廖俟學優行副才贍氣剛吏事通眀民情練
達臣<md:KR4d0266_SBCK_070-5b>¶初到任暫攝府事聴其贊畫細大合宜直而不表¶
襮以近名通而不苛察以窮物頃寄居㑹稽之日¶常平
使者朱熹奉夀皇之詔以捄荒延士夫之¶賢而博議首
選俟而分任之措置有方民無流殍¶及通判撫州前常
平使者皆以亷吏政績薦之¶於朝未蒙擢用允為今日
之遺才朝請郎通判廣¶徳軍徐之著裕於才力而養以
和精於吏事而濟¶以恕倅貳小邦力贊其長期於集事
<pb:KR4d0266_WYG_070-6b>
而不侵郡權¶驩以盡心而不矜以功自守臣沈樞召去
攝事數¶月適當旱傷之後蠲放無餘凡捄荒之政畢舉
節<md:KR4d0266_SBCK_070-6a>¶用之策必講他如過客之餽贐經常之燕集一切罷¶
去官吏軍兵之廩給賴以無匱民譽甚美惟恐其¶去承
議郎添差通判池州毛崈經術醇儒師授鄉¶黨頃備朝
列嘗為大理司直繼因補外添貳池¶陽自到任以來亷
仁之譽洽於衆口近奉憲司之¶檄疏决諸邑囚徒乃能
盡心疚懷探索情偽一時¶疑獄有若無主死人吳三而
<pb:KR4d0266_WYG_070-7a>
濫及無辜者有若醉¶人傅百乙自經而誣人逼死者有
若胡大被刦不¶獲正賊而執平人者崈至之日一問而
得其情即¶時釋放其他滯囚從宜决遣曾不旬時其在
獄者<md:KR4d0266_SBCK_070-6b>¶及追逮未至者放三百八十有六人莫不驩呼而¶
去承議郎知大平州繁昌縣鮑信叔吏才髙於一¶州治
行冠於諸邑到任之初首减罷吏員以除民¶之蠧整齊
簿書以立民之經撙節浮費以惜民之¶財邑小民寡而
困於稅務錐刀之譏征信叔乃謂¶稅務勿認税額而盡
<pb:KR4d0266_WYG_070-7b>
捐之夏税民間輸納病於收¶取縻費之過數信叔乃立
為至薄之則例而痛减¶之去嵗本縣少旱今春民頗艱
食信叔乃以撙節¶用度之餘粟擇其貧不能糴者不收
民錢而賑濟¶之繁昌縣政不治一邑敗壊今兹遂為壯
縣此五<md:KR4d0266_SBCK_070-7a>¶人者臣皆精試而熟察之矣欲望聖慈特賜甄¶
擢以為一路官吏之勸異時趨事赴功必有可觀¶(紹熈/二年)
(九月¶十七/日發奏)
　　　　薦舉徐木袁采朱元之求揚祖政績奏狀
<pb:KR4d0266_WYG_070-8a>
臣屬者祗奉明詔問囚上饒因之得以循行郡¶邑自當
塗厯宣城道新安至上饒歸塗經鄱陽諸¶邑南康池陽
殆徧一路九郡之境用諏民氓之休¶戚亷察守令之能
否得賢令四人敬以聞焉伏見¶朝散郎知饒州樂平縣
徐木上庠名士文學有聲¶而能諳練民事秉心眀恕治
行尤異初知當陽撥<md:KR4d0266_SBCK_070-7b>¶煩無滯理財有方民不加賦而官
府充羡及來樂¶平豈弟之聲為一路縣宰之冠臣不識
其人而聞¶其政近過樂平其人已秩滿上印而去採之
<pb:KR4d0266_WYG_070-8b>
民言¶去思方深有近古循吏之風奉議郎知徽州婺源¶
縣袁采三衢儒先州里稱賢勵操堅正砥行清苦¶三作
壯縣皆騰最聲及來婺源察見徽之諸邑其¶敝之尤者
専以糾法為理財之源流廣開告訐之¶門每興羅織之
獄大者誣曾參以殺人次者謗陳¶平之帷簿至其小者
不可殫舉采首摘其敝白之¶監司太守請痛禁止自是
諸邑之民皆得安堵承<md:KR4d0266_SBCK_070-8a>¶事郎知信州弋陽縣朱元之兩
學知名厯試能官¶下如士夫予求過客餽贐經常燕集
<pb:KR4d0266_WYG_070-9a>
並分俸以應¶撙節浮費洗手奉職不以一錢假人至於
校曹之¶供諸軍之餉官吏兵人之廪罔不給足催科有
法¶兩稅不愆民樂其輸不擾而整聴訟録囚邑民是¶以
不寃奉議郎知建康府江寧縣求揚祖惠而能¶斷眀而
不苛頃為婺源幕寮已著能稱今為留都¶郭内之宰事
之繁夥視他邑十之公亷自持人不¶敢干之以私至於
剖折民訟廷無留事拊摩鰥寡¶罔不得職行且辭滿一
邑之民惟恐其去願借留<md:KR4d0266_SBCK_070-8b>¶者不翅百十人兹四人者臣
<pb:KR4d0266_WYG_070-9b>
自到部即聞其治行¶俟之兩年不變益賢觀之甚乆察
之甚詳委有績¶用不可掩抑如蒙聖慈特賜旌擢異時
必有可觀¶後或不如所舉臣甘坐繆舉之罰(紹興三年/三月¶十三)
(日發/奏)
　　　　薦舉王自中曾集徐元徳政績奏狀(同安/撫司)¶¶
臣等日以乏使孤奉眀恩畀付一路條察之寄¶其惠綏
黎庻及宣布君仁恪勤職守乃凡業常事¶至於報天謝
生之大願惟有推賢揚善之一節臣¶等庀職各以踰年
<pb:KR4d0266_WYG_070-10a>
旋觀列郡之太守治中得其尤<md:KR4d0266_SBCK_070-9a>¶頴而不以上聞是蔽賢
不祥之實也伏見朝奉郎¶知信州王自中文詞俊發才
氣髙秀初以王藺薦¶見夀皇論天下事如指諸掌風生
潁脱有過人¶者夀皇以為竒才出典邊郡悉心畢力峙
糧訓¶兵常若冦至今典上饒除苛尚寛一洗積弊如諸¶
邑逋負州家錢幣為緡者三千餘萬上供失時郡¶用告
匱前後太守往往劾一二縣令黜諸邑胥徒¶以塞已責
而不贍如初也自中之既至與諸邑宰¶握手吐誠寛為
<pb:KR4d0266_WYG_070-10b>
之期而薄為之取不遣一卒不移¶一檄率以手書致其
勤懇縣令至有感泣者自是<md:KR4d0266_SBCK_070-9b>¶諸邑吏民翕然感之輸租
輳集遂以無乏朝散郎¶知南康軍曾集冑出名家躬服
寒素少從名儒張¶栻講學以為士君子之學不過一箇
實字再立朝¶列皆監六部門不事干謁不肻附麗往往
皆以¶為次其政¶一遵朱熹之舊如請於朝乞均减星子
一縣預買¶如輟郡廪以教育白鹿書院生徒皆朱熹欲
為而¶未及盡行者南康縣地&KR0310;民貧毎嵗流徙樂郊者
<pb:KR4d0266_WYG_070-11a>
不¶絶今皆安集無有愁歎宣教郎添差通判徽州徐¶元
徳浙東名儒朝列正士持論鯁挺特立不阿出<md:KR4d0266_SBCK_070-10a>¶貳名邦
乃員外置凡州郡迎輅之數厨傳之儀皆¶無故實出於
創為其最者如挈擕囊衣則有僦僕之¶幣如下䄡宴集
則有折爼之幣率為緡錢者數百¶元徳問之故府咸曰
無之則舉而付之郡庠以為¶養士之費於是民皆知其
亷潔江東一路訟牒徽¶為尤劇民訟至諸部使者之廷
皆以委之審决元¶徳一一翻閲文案至忘寢食吏牘山
<pb:KR4d0266_WYG_070-11b>
積迎刄而解¶於是民皆稱其明斷此三人者一路守倅
之選欲¶望聖慈特賜旌擢以為良吏愛民之勸以收異¶
時待用之才後或不如所舉臣等甘坐繆舉之罰<md:KR4d0266_SBCK_070-10b>¶(紹熈/三年)
(四月¶初八/日發奏)
　　　　薦舉眉州布衣程侅應賢良方正科奏狀(同/安)
　　　　　(撫/¶司)
　¶　　紹熈三年四月二十五日凖行在尚書禮¶部符
　　　&KR0589;到紹熈三年四月二十五日制可今嵗¶科場
<pb:KR4d0266_WYG_070-12a>
　　　其令尚書侍郎兩省諫議大夫以上御¶史中丞
　　　學士待制各舉賢良方正能直言極諫¶一人守
　　　臣監司亦許解送仍具詞業繳進以¶聞者¶
右臣等伏觀眉州布衣程侅經眀行修通達國體<md:KR4d0266_SBCK_070-11a>¶其探
索王伯有仲舒師友淵源之淳其議論古今¶得蘇門父
子治亂之字淳熈十三年間嘗遊都下¶有所著帝王君
臣論及時務利害策凡五十篇皆¶造於義理切於事機
非腐儒文士之空言朝士争¶傳為之紙貴未㡬歸蜀計
<pb:KR4d0266_WYG_070-12b>
其年齒今亦五十許嵗¶若遂淪落恐他日聖世有遺賢
之恨今保舉程¶侅堪試賢良方正能直言極諫一人謹
録奏聞所¶有本人詞業乞從朝廷行下本貫眉州宣取
正¶本伏候勅㫖(紹熈三年四月/二十六日發奏)
　¶　　　乞罷江南州軍鉄㑹子奏議<md:KR4d0266_SBCK_070-11b>¶臣伏覩朝廷近降指揮措置行使鐵錢㑹子令淮¶上屯
戍官兵月給食錢除舊用行在㑹子者並聴¶依舊量度
每嵗支屯戍官兵諸軍鐵錢以為𣙜貨務入¶納分數臣
<pb:KR4d0266_WYG_070-13a>
照得屯戍官兵毎旬支遣已有立定錢¶銀㑹子分數難
以更改所有淮上戍守官兵支遣¶錢㑹從已降指揮並
聴仍舊其合支見錢一嵗止¶有一千二萬餘貫淮西州
軍逓年朝廷科降應副¶史司支遣錢三十七萬餘貫係
鐵錢并行在鐵錢¶㑹子中并起發内鐵錢一十三萬餘
貫就撥支使¶已是足用若將新降鐵錢㑹子於𣙜貨務
算清委<md:KR4d0266_SBCK_070-12a>¶實别無項目可以支遣在竊詳朝廷支降新印
交¶子止為兩淮鐵錢難於行用今來一例令江南八¶州
<pb:KR4d0266_WYG_070-13b>
軍衮同流轉非惟先有折閲之患設或通用不¶行其間
屯駐大軍之處軍民之情便見擾擾厸之¶兩淮事體尤
重伏念此令一下軍民心皆惶惑葢¶見錢之與㑹子古
子母相權之遺意也今之錢¶幣其母有二江南之銅錢
淮上之鐵錢母也其子¶有二行在㑹子銅錢之¶子也母
子不相離然後錢㑹相為用㑹子之法曰¶㑹子並同見
錢行使今新㑹子之法曰每貫並凖<md:KR4d0266_SBCK_070-12b>¶鐵錢七百七十足
行使又曰其新交子止許兩淮¶及沿江八郡界内公私
<pb:KR4d0266_WYG_070-14a>
流轉行使且㑹子所以流¶通者與錢相為兊换也今新
㑹子每貫凖鐵錢七¶百七十足則明然為鐵錢之㑹子
而非銅錢之㑹¶子矣淮上用鐵錢用新㑹子矣前有㑹
子斯有見錢¶可兊矣是母子不相離也江南禁鐵錢而
行新㑹¶子不知軍民持此㑹子而兊於市欲兊銅錢乎
則¶無一¶錢之可兊也有㑹子而無錢可兊是離母之子¶
也是交子獨行而無見錢以並行也一錢兩錢之<md:KR4d0266_SBCK_070-13a>¶物十
錢五錢之器交易何自而行商旅何自而通¶乎又兩淮
<pb:KR4d0266_WYG_070-14b>
兊發㑹子三年而江南無兊發之命¶江南官司以新㑹
子發納左帑内帑左帑内帑肻¶受乎左帑内帑萬一不
受則百姓之輸官物州縣¶亦不受矣州縣不受則是新
㑹子公私無用上下¶不受而使鎮江建康兩税入納雖
入納百萬而行使不通¶不知將何用也若止用之於軍
人之支遣百姓¶之交易其肻受乎萬一有受有不受之
間此喧争¶之所從起而紛紜之所從生也臣非不知時
暫兼¶攝總司之職奉承朝廷之命可以免目前方命之<md:KR4d0266_SBCK_070-13b>¶
<pb:KR4d0266_WYG_070-15a>
罪然萬一鏤板掲榜及交收新㑹子他日正官到¶任將
新㑹子與軍人支遣民旅交易之際倘有如¶前所謂喧
争紛紜之説則朝廷推其所從皆臣阿¶䛕順㫖交收㑹
子之罪雖斬臣以塞責於國何益¶哉淮民兩年已被揀
擾鐵錢之擾怨恣之言有不¶可言今幸可寛揀錢之禁
以安淮民若江南八州¶復欲力行鐵錢㑹子是江南之
民又將不勝其擾¶也臣欲乞聖慈洞察經乆之利害先
事而改患猶¶可銷事至而收則無及矣縁有此利害不
<pb:KR4d0266_WYG_070-15b>
敢鏤板¶曉諭若將來降到㑹子亦不敢交收此事必出<md:KR4d0266_SBCK_070-14a>¶聖斷力賜寢罷江南八州行使鐵錢㑹子指揮庻¶㡬沿
江軍民得以安靖須至奏聞者¶
　　　　貼黄¶
　經傳聞乾道初間常降鐵錢㑹子於兩淮軍民¶都不
　行使一兩日間朝廷盡行收上今來竊恐¶復蹈前轍
　乞下有司撿㸃寢罷上件指揮¶
　　　　辭免召命公劄
<pb:KR4d0266_WYG_070-16a>
某今月初四日凖尚書省劄子三省同奉聖㫖¶楊某召
赴行在者某聞命震懼不知所裁¶恩來自天感極至骨
伏念某頃居列著莫效萬分<md:KR4d0266_SBCK_070-14b>¶既與世以相違得補外而
已幸仰辱夀皇之臨¶遣俾司江介之轉輸猶直情而徑
行或觸事而妄¶發謝歸已矣潜伏終焉忽召節之下頒
力病身而¶亟拜寵光所逮故應不俟駕而行筋力已衰
況復¶有採薪之疾左趾疲曵而將廢右臂痛楚而未瘳¶
儻黽勉以載奔殆顚躋之可必方命之罪常刑敢¶逃須
<pb:KR4d0266_WYG_070-16b>
至具劄子申尚書省欲望廟堂特賜敷奏追¶寢召命再
陶鑄在外宫觀差遣一次俾竊禄食以¶安餘年不勝衷
私懇迫惶懼之至伏候鈞㫖¶
　　　　再辭免劄子<md:KR4d0266_SBCK_070-15a>¶某五月初四日凖尚書省劄子三省同奉¶聖㫖楊某召赴
行在某已具辭免七月十一日凖¶尚書省劄子六月十
二日三省同奉聖㫖不許¶辭免者君命至重何敢再違
品秩既卑豈應辭¶避伏念某才踈用世景迫凋年入朝
<pb:KR4d0266_WYG_070-17a>
者三首尾九¶嵗隨牒且八奔走四方禄食徒優補報何
有晚抱¶危疾乞歸故山逄聖主之勃興發徳音而收召¶
煖如春日覺枯木之欣榮隱若新雷啟寒蟲之乆¶蟄感
恩次骨流涕交頥而某老益不支病且垂死¶豈不願再
瞻於觀闕止恐先乆隕於道塗不能力<md:KR4d0266_SBCK_070-15b>¶疾以造朝已瀝
忱辭而祈免夫何下士之賤莫動¶惟天之聰凟煩敢必
於再三俞允終期於萬一輒¶再具劄子投誠廟堂欲乞
力為敷奏追寢召命改¶畀外祠庻叨空餐以卒晚嵗某
<pb:KR4d0266_WYG_070-17b>
不勝哀懇惶懼之¶至¶
　
　
　
　
　
　
　誠齋集巻七十

<pb:KR4d0266_WYG_071-1a>
欽定四庫全書
　誠齋集巻七十一
　　　　　　　　　　　　宋　楊萬里　撰
　　奏劄
　　　　辭免除煥章閣待制恩命劄子¶
某今月初四日凖尚書省劄子以某再辭召命乞¶在外
宫觀八月十三日三省同奉聖㫖楊萬里¶係太上皇帝
宫僚未經擢用特除煥章閣待制¶依所乞差提舉江州
<pb:KR4d0266_WYG_071-1b>
太平興國宫任便居住者萬里<md:KR4d0266_SBCK_070-16a>¶聞命震懼不知所裁感
涕交零跼蹐以避伏念萬¶里少也願仕老而志衰賜第
紹興之年將閲時於¶四紀就列淳熙之旦俾奉帙於重
明仰慙三聖之¶恩莫效萬分之報晚嬰沈痼力請退休
逢天地之¶重開頒走趨之一節政坐有採薪之疾洊辭
不俟¶駕之行令出再違罪應九死敢意上聖畀矜下¶臣
謂其太上儲𨽻之餘念兹貞元朝士之舊超出¶次對因
任真祠招虞人以旌已寛不至之戮持從¶臣之槖更冒
<pb:KR4d0266_WYG_071-2a>
非常之榮近比絶無躐等是懼謹具¶劄子申尚書省欲
望廟堂特賜敷奏追寢新除待<md:KR4d0266_SBCK_070-16b>¶制恩命止差在外宫觀
差遣一次某不勝惶懼懇¶迫之至¶
　　　　陳乞引年致仕奏狀¶
臣聞在法命官七十致仕又在禮經大夫七十而¶致仕
臣犬馬之齒在官簿今年雖六十有六而實¶年七十臣
合於今年正月陳乞致仕葢縁去年十¶二月初四日方
拜聖恩次對外祠之命未敢遽¶有陳請今叨食厚禄已
<pb:KR4d0266_WYG_071-2b>
及半年恩重命薄福過¶灾生入夏感溼臓(月/)之疾大作
服藥不痊惟有納¶禄辭榮庶可緩死須至哀告君父敢
乞<md:KR4d0266_SBCK_070-17a>¶聖慈施天地生成之仁推父母鞠育之愛許臣引¶年
仍裁減恩數特與降職名一等守本官致仕榮¶寵稍減
災疾大輕萬一餘生未填溝壑皆君父更¶生之恩危困
發中哀涕交下不勝祈天望¶聖惶懼懇迫之至謹録奏
聞伏候勅㫖¶
　　　　公劄
<pb:KR4d0266_WYG_071-3a>
某皇恐輒有迫切之懇在法命官七十致仕又在¶禮經
大夫七十而致仕某犬馬之齒在官簿今年¶六十有六
而實年七十某合於今年正月陳乞¶致仕葢縁去年十
二月初四日方拜聖恩次對<md:KR4d0266_SBCK_070-17b>¶外祠之命未敢遽有陳請
今叨食厚禄已及半年¶恩重命薄福過灾生入夏感溼
臓腑之疾大作服¶藥不痊惟有納禄辭榮庶可緩死須
至哀告大丞相欲¶望鈞慈保全餘生特賜敷奏許某引
年仍降職名¶一等守本官致仕某不勝懇迫祈望之至
<pb:KR4d0266_WYG_071-3b>
　　　　再陳乞引年致仕奏狀¶
臣昨縁官年雖六十有六而實年已及(七/)十稽之¶禮經
皆應得謝遂於慶元二年六月十二日具狀奏聞¶陳乞
致仕至當年十二月十三日三省同奉¶聖㫖不允聖恩
深厚未棄帷葢顧臣踈逺何以<md:KR4d0266_SBCK_070-18a>¶得此祗拜盛命感極涕
零跼蹐乆之不敢繼請今¶則臣年已七十有一乆病之
後血氣愈衰耳目無復¶聰眀手足全然緩弱飲食減損
舉動艱難疾苦無¶聊伏枕待盡不避斧鉞再瀆冕旒欲
<pb:KR4d0266_WYG_071-4a>
望¶聖慈曲垂天聴閔臣廢疾之乆察臣哀懇之真¶俾無
違於禮經庶勿犯於邦典特降睿㫖許臣¶守本官致仕
或消災沴少緩死亡仰蘄始終保全¶之恩不勝迫切控
告之悃臣冒犯天威下情無¶任惶懼激切屏管俟命之
至謹録奏聞伏候¶勅㫖<md:KR4d0266_SBCK_070-18b>¶　　　　辭免轉一官仍除寳文閣待制致仕奏狀¶
臣昨於慶元二年六月内具狀陳乞引年致仕奉¶聖㫖
不允至三年七月内再申前請俟命兩年¶今月初四日
<pb:KR4d0266_WYG_071-4b>
伏凖省劄以臣陳乞引年致仕二月¶十七日三省同奉
聖㫖與臣轉一官除寳文¶閣待制致仕者臣聞命驩喜
省躬震驚伏以先漢¶孝宣以增秩而賞良吏本朝列聖
以進職而勸¶有功而臣猥以顓蒙加之耄病晚㑹逄於¶
聖主首䝉被於鴻恩拔自庶僚之卑誕寘法從之¶峻七
十致仕葢遵禮典之大閑再三叩閽始辱俞<md:KR4d0266_SBCK_070-19a>¶音之丕降
荷天地曲成之施全桑榆暮景之歸¶然非良吏而增秩
一階允為既渥之數非有功而¶進職四等更出非常之
<pb:KR4d0266_WYG_071-5a>
恩儻冒昧以居焉恐隕越¶於下矣願囘成渙以保凋年
所有轉一官仍除寶¶文閣待制恩命臣不敢祗受止乞
守本官職致仕¶謹録奏聞伏候勅㫖
　¶　　　辭免除寶謨閣直學士奏狀¶
臣於七月二十五日伏凖尚書省劄子六月二十¶四日
三省同奉聖㫖楊萬里厯事四朝年髙徳茂¶除寶謨閣
直學士者臣聞命震懼措躬顛危臣一<md:KR4d0266_SBCK_070-19b>¶星卧疴七秩謝
事荷上仁之懷舊至三乃從加異¶數以勤歸不一而足
<pb:KR4d0266_WYG_071-5b>
方涵天澤幽屏雲林未省何¶功誤䝉進律雖厯事四朝
之乆然初微半髮之勞¶沈緜駸駸良厭餘生之苦老誖
憒憒敢承徳茂之¶褒驟聞尺一詔之頒誕寘十八人之
列顧寸心而¶有愧揆公議以何之深非政刑之勸懲正
繫賞刑¶之當否恐此舉之踰甚為公朝而惜之敢以凋
年¶仰洿聖治所有除寳謨閣直學士恩命臣未敢¶祗受
欲望聖慈追寢成命以安愚分謹録奏聞¶伏候勅㫖
　<md:KR4d0266_SBCK_070-20a>¶　　　辭免召赴行在奏狀
<pb:KR4d0266_WYG_071-6a>
臣於五月二十一日伏凖省劄九月二十日奉¶聖㫖楊
萬里召赴行在者臣聞命自天省躬維谷¶伏念臣齒㡬
八十災亦頻年伏自去秋偶嬰淋疾¶當平居則似乎無
事遇發作則痛不可堪慘毒甚¶於割烹呻吟達於隣曲
敢期聖主之念舊特詔¶微臣而趣行禮有大經召不俟
駕使應駿奔而出¶宿死於道路而益榮顧犬馬瘞藏豈
患無葢帷之¶賜然草木摧折恐上惻乾坤之仁一瞬敢
欺萬死¶無赦願囘上天之哀眷曲全小物之餘生須至<md:KR4d0266_SBCK_070-20b>¶
<pb:KR4d0266_WYG_071-6b>
具奏以聞欲望聖慈矜憐追寢召命令臣仍舊¶官職致
仕不勝懇廹惶懼之至伏候勅㫖¶
　　　　辭免召赴行在奏狀¶
臣昨具奏狀辭免收召乞聖慈追寢恩命於十一¶月二
十日伏奉十月二十一日詔書不允者臣¶切惟一節以
趨已違無諾之召再命而傴洊蒙有¶詔之温心魏闕以
先馳駕柴車而復下伏念臣半¶生往蹇薄暮時升自逢
賔日之初寵朌芝檢首預¶客星之列誕寘玉階未瞻尺
<pb:KR4d0266_WYG_071-7a>
五天之清光亟進十¶八人之遞直嵗才更籥帝復賜環
拖紳答揚奏<md:KR4d0266_SBCK_070-21a>¶牘祈免非有白雪之廟柱曲承紫渙之趣
行光¶武側席於幽人芬馨千載顔闔致詞於使者沈痛¶
一身情與願違涕隨言出須至再具奏狀以聞欲¶望聖
慈察臣老病之實赦臣稽違之辜特賜追¶寢召命以匄
餘生不勝震懼懇祈之至伏候¶勅㫖¶
　　　　辭免除寳謨閣學士奏狀¶
臣聞惟立國紀綱之大柄在馭臣賞罰之至公許¶之纓
<pb:KR4d0266_WYG_071-7b>
而以朝仲尼之所甚惜招以旌而不至齊君¶之所必誅恩
威兩隆今古一貫而臣退惟老誖仰<md:KR4d0266_SBCK_070-21b>¶辱招延屬以有采薪
之憂遂違不俟駕之禮釋辜¶已幸進律何名豈其小人
儒之㣲被以真學士之¶寵有虞人之罪而幸免天下將以
為失刑無于奚¶之功而示褒天下將以為僣賞致公朝勸
沮之¶紊皆㣲臣瑕玷之由煩言必興萬死無赦敢懇¶迫
上冒聖聰祈免誤恩以逃大譴須至具奏¶以聞伏候勅㫖¶
　¶誠齋集巻七十一¶
<md:KR4d0266_SBCK_071-1a>¶
<pb:KR4d0266_WYG_072-1a>
欽定四庫全書
　誠齋集巻七十二¶
　　　　　　　　　　　　宋　楊萬里　撰
　
