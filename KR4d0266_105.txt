# -*- mode: mandoku-view -*-
#+TITLE: 誠齋集
#+DATE: 2015-09-23 10:23:51
#+PROPERTY: JUAN 105


朱侍講¶
某伏以夏氣有俶已覺微暑恭惟侍講殿撰契文¶里居
燕閒天棐夀俊台候動止萬福某昨因劉丞¶&KR1081;記多洊
辱手筆之寵甚慰尊仰之懐王君報¶書當為轉致台諭
<pb:KR4d0266_WYG_106-1b>
云未可破戒我道盖是也王君¶豈不解此語契文既安
受之而尚疑某之察否何也¶某行天下自謂知我者希
知我者其惟亡友欽夫<md:KR4d0266_SBCK_105-1b>¶與契文乎由今觀之知我者欽
夫一人而已一笑¶東坡云過客如雲牢閉我口是在兵
法拈出則贅矣¶某請老不獲又不敢促廹歐公所謂恐
黎教授以¶為輕發也士以進為難不知又有難者吉凶
悔吝¶聴諸造物亦安能擾擾自苦也㑹合無期但深翹¶
跂願言珍重以重斯文台眷尊幼均慶諸郎學士¶進學
<pb:KR4d0266_WYG_106-2a>
日新兒輩䝉先生長者存問列拜謝臆有委¶候命之辱¶
　　　　答撫州周通判¶
某頃辱車騎照臨山間此意殊不淺摘園蔬酌老<md:KR4d0266_SBCK_105-2a>¶瓦肯
留片時予尤以為感恭惟某官對時仲夏天¶棐燕喜台
候動止萬福恭審涓選今日佩服印章¶恭惟慶愜某卧
病成嬾念念賛賀竟䝉先施牋詞¶清鏘字畫遒妍襲藏
為榮小啟修慶惟一過目而¶覆瓿幸甚願言珍重式竚
判璋之徴¶某惶恐拜問親庭萬金之書恭惟繫道紹至
<pb:KR4d0266_WYG_106-2b>
兒(闕/)¶荷䝉問周悉次第長幼二子寄往提封當得修敬¶
中男百拜起居有里中委願索聞之¶
　　　　與周丞相¶
某小疏奏記益勤報教是懼青天白日長在上在<md:KR4d0266_SBCK_105-2b>¶左右
也某比偶作一二閒文字王才臣云已誤徹¶鈞聴頗辱
楓落吳江之問今録二通呈似非敢享¶敝帚之估端欲
求成風之斤不勝主臣¶
　　　　慰程監簿
<pb:KR4d0266_WYG_106-3a>
某伏以三春雨𤾉時若恭惟大孝監簿契文¶孝誠動天
三神感格孝履支持萬福某伏自壬子¶之春詔决讞死
囚于上饒道休寜西郊仰¶䝉先文華學給事篤密事契
文承志承命逺出¶山驛衝泥班荆絶嘆誼風永懐意氣
至今不忘惟¶是老病之餘是嵗八月移疾還家人事都
廢姓名<md:KR4d0266_SBCK_105-3a>¶不入于修門書問不至于親舊深交厚契如我
契¶丈亦復作疎非意也勢也至若出塵超俗之標登¶峯
造極之談則夜夢晝思了了長在目中也兹以¶奉弔乃
<pb:KR4d0266_WYG_106-3b>
得修敬未占再晤願言俯就䘮禮節抑哀¶痛以當門户
之重寄¶
某上饒之役初志以王事不敢一登宅里瞻拜先¶文華
學給事謂歸途當遂此願既而懲于羊腸之¶險拏舟東
下遺恨至今恭惟先丈髙文大冊範模¶士流舊學耆英
蓍蔡昭代謂宜百年如衛武千嵗¶若廣成以重邦家亦
聞上下岩壑步履如飛與客<md:KR4d0266_SBCK_105-3b>¶爭棋申旦不寐不知邇日
何恙靡已遂至大故聞¶訃驚呼一慟欲絶嗟乎天乎世
<pb:KR4d0266_WYG_106-4a>
豈復有斯人乎某¶以山居僻左聞之也後弔之也緩負
我知已言之¶忸怩且以老病不得駿奔㑹哭敬遣騎持
奠章致¶不腆之儀寫一哀之痛伏惟財幸¶
某惶恐再拜敬問契家台眷惟哀苦同之令弟¶判縣朝
議附此致慰有廬陵委願細大聞之¶
　　　　答胡季亨宣教¶
某頓首再拜疇昔之嵗車轍来臨初得識封胡絶¶俗之
標秉燭夜話不知落月滿屋梁鄰雞下五更<md:KR4d0266_SBCK_105-4a>¶也辱書深
<pb:KR4d0266_WYG_106-4b>
慰别後一日萬周之思即日春寒未憖¶恭惟刺經畊筆
此樂無央尊候萬福玉眷均慶某¶老病日侵自去年七
月一日再上納禄之章而諸¶公寢不以聞又不敢迫趣
恐動不如靜也姑聴之¶耳未見願言珍重以須晩成之寵¶
　　　　答本路趙不遷運使¶
某伏以即日首夏清和雨風時序恭惟都運直閣¶年丈
英簜又新神天送喜台候動止萬福某老病¶摧隤爰自
壬子八月移疾自免歸從金陵深閉荆¶扉長往丘壑不
<pb:KR4d0266_WYG_106-5a>
惟自棄于當時不必息交而絶游<md:KR4d0266_SBCK_105-4b>¶而世與我而相遺物
與我而相忘姓名不入于修¶門書問不至于通貴坐分
黄犢之草眠占白鷗之¶沙而生平故人致身青雲背負
霄漢者亦不復俯¶視蜩鳩激活波臣矣過者莫之孰何
豈有天上使¶星芒寒色正乗斗柄之槎臨翼軫之分弭
節曽不¶崇朝慨然興懐一念首及四海九州之同年閔
其¶束散薪以煮白石擕長鑱以斸黄獨不逺數百里¶耑
走一騎訪問生死使黄冠埜服之客手把一封¶書天落
<pb:KR4d0266_WYG_106-5b>
雲如錦所謂此事今無古或聞也仰惟年¶丈一世文儒
之擇當今洪(闕/)之英乃與朝韲夜檠<md:KR4d0266_SBCK_105-5a>¶之寒士爭螢雪之
苦以筆陣掃千人之軍持節把¶麾外庸有赫藉令小緩
大徳之鼎鉉亦何必减¶從善之簮槖乎天其或者将以
幸江右百城之凋¶瘵抑以幸短衣掩脛之一老視䕃未
徙而日邉除¶書細作行矣曷日行部下詔舊治當與父
老扶杖¶遮見道左抒謝不莊願言珍重¶
某惶恐進越再拜敬問年家玉婘恭惟尊尊幼幼¶受祉
<pb:KR4d0266_WYG_106-6a>
山則飫賜官壺雨露既㫖且多復侑以𤣥纁¶綺縠有是
四端此漢世諸公所以禮髙賢者顧某¶不佞何以堪之
降拜敬受冷忩凍壁頓作春温矣<md:KR4d0266_SBCK_105-5b>¶感謝情至骨敬賦是
詩以復将命者埜人不敢請¶太史馬走之役¶
某惶恐有懇賜書之初不應便引惹情謁仰恃年¶契愛
我敢爾不自外妻姪分寜主簿廸功郎羅瀛¶通經學古
文詞俊發早忝科第吏事敏明已䝉定¶叟南强帥倉二
丈舉以職令之章矣合尖之恩舍¶門下而誰望焉亦已
<pb:KR4d0266_WYG_106-6b>
(闕/)書兩考敢望台慈特輟今年¶上半年文字以成就之
某實並受此薦也¶
　　　　答李子立知縣送問月臺詩石刻¶
某伏拜誨帖之辱又重之以墨刻之貺惡詩拈出<md:KR4d0266_SBCK_105-6a>¶已供
觀者之一莞䟦語儗非其倫恐誹有歸耳摧¶謝不莊反
仄反仄¶
　　　　答周丞相¶
某小疎奏記隆暑翕赫此故之以中男病心氣不¶能作
<pb:KR4d0266_WYG_106-7a>
春蠶食葉之聲霑丐去冬丹鳯之赦恩以一¶紙終場年
及四十許令詣曹受署叨冒安仁之監¶河皆異時化筆
疏而為令之所波及也乍歸病暍¶未克走謝首勤墨妙
勞還慶語周諄吾黨小子何¶以辱此于相國小凉當令
扶服翹材大門之外以¶謝恩紀兹未究宣仰惟財幸雷
君觸熱可念信如<md:KR4d0266_SBCK_105-6b>¶鈞諭¶
　　　　答晉州李知府¶
某伏以季夏之月南風之薫恭惟判府大著尊契¶丈報
<pb:KR4d0266_WYG_106-7b>
政有績祇召還京神天燕喜台候動止萬福¶某卧痾山
閒乗化歸盡仰故人于青雲之上何從¶望見其末光願
言盡珍重理遂膺紫微玊署之拜¶以昌斯文某屬披邸
報恭審紫泥夜下號召正人¶青藜朝馳入覲玉座善類
吐氣吾道用光恭惟驩¶慶某辱在草木臭味之同尤深
松栢茂悦之感末¶由面賀而以尺紙伏惟財幸筆槖之
除方且拭目<md:KR4d0266_SBCK_105-7a>¶以俟¶
某昔年拜入辱天落雲錦之書逮今緹衣千襲毎拂¶除
<pb:KR4d0266_WYG_106-8a>
蛛塵手之而不釋也八千里外再䝉遣一介行¶李墜五
紙妙帖訪問生死不以霄泥昇沉而兩其¶態不以老病
汨振而白其眼厚禄故人書斷絶少陵¶之語可悔此事
今無古或聞東坡之句可獻也感¶謝至骨萬此寜有足
耶¶
某目眩觀書手戰執筆平生止&KR0157;破研一拳亦久¶寄絶
交書矣長者尚以故我来徴義槩之記抖擻¶病心倒懸
枯腸僅得數語以塞命戒謂應覆公家<md:KR4d0266_SBCK_105-7b>¶醤瓿矣来教乃
<pb:KR4d0266_WYG_106-8b>
䝉稱不置誠不以榮亦祇以媿¶也二傳絶妙好辭右拍
子長之肩左摩孟堅之壘¶陳范而下不論也珠玉在側
覺我形穢矣老先生¶碣併荷寄似¶
某惶恐再拜敬問契家玉婘恭惟尊尊幼幼函祉¶山則
老妻兒女列拜起居頒貺越羅絲坐下拜珍¶感蓬莱香
十兩聊伴空函匪報也有廬陵委願索¶聞之¶
　　　　别趙知府¶
某以隆暑故小疎奏記齋閣寸心尊徳一飯以之<md:KR4d0266_SBCK_105-8a>¶即辰
<pb:KR4d0266_WYG_106-9a>
季夏之月南風之薫恭惟判府提舉大中戒¶裝解維川
后靜波天棐台候動止萬福台閎玉眷¶尊尊幼幼受祉
山則某卧病山墅殊不聞人間事¶一日二日似聞尊公
致政大中小爽節宣之宜萬¶金之書既至台抱惻惻不
遑寜處謁告棄印戴星¶駿奔言歸覲省(闕/)
某癃老幽屏不振之蹟一見荷傾¶盖遂得仰依茠藾于
獨有之天者三年于兹父子¶廩餼始終知遇不以衆人
遇之老身義當撰屨疾¶走追送牙檣偶以病暍伏枕短
<pb:KR4d0266_WYG_106-9b>
氣如縷不能支梧¶敬遣大兒某遮拜道左惡詩一篇聊
寫戀戀銷黯<md:KR4d0266_SBCK_105-8b>¶之情惟一覽而擲之地烈日翕赫逺途良
勩願言¶為君親自愛即看詔追遂從上雍¶
　　　　答棗陽虞軍使¶
某伏以即日素秋有俶新凉入郊恭惟知能軍使¶中大
恩契兄乗邉以整卧皷滅烽民咏神介台候¶動止萬福
某老病日侵乗化歸盡去秋再上乞骸¶之章迨今未報
亦姑聴之然自壬子至今時致事¶已七年矣苐未結階
<pb:KR4d0266_WYG_106-10a>
耳鄉中去國西門數千里而¶遥不遇東西行者相思二
字安得至我故人之側¶清風朗月未嘗不思𤣥度耳遣
騎墜教四六千百<md:KR4d0266_SBCK_105-9a>¶之牋稠沓煩悉何其過勤也自代之
舉聊以自見¶區區薦藻小小獻芹之意而已在故人則
亦焉能¶為一羽焉能為千鈞哉
下問詩之利病知非肝鬲¶上之語敬陳所見寄大兒七
字甚竒古如分公十¶四字渾成雅健使山谷見之猶應
擊節務官二句¶乃散文語前輩固有偶出此體者如木
<pb:KR4d0266_WYG_106-10b>
之就規矩¶然吾曹不可學也其餘或奥澀而不風騷不
可不¶知妄言惶恐来教至宿草不哭之語令人淚落不¶
能休山谷云惜無千人力負此萬乗器敬賦此詩¶以洩
孤憤願言珍重即膺召除<md:KR4d0266_SBCK_105-9b>¶　　　　答全州黄通判¶
某伏以素秋有俶新入郊墟即日恭惟巖老府判¶太中
契丈監貳政成為裝王覲神介台候動止萬¶福某老病
日侵乗化歸盡行且晤對豫以跫然願¶言羅闉必戒丈
<pb:KR4d0266_WYG_106-11a>
食有嚴用對越都官之拜¶
屬者文度来歸袖出旱蛟驚蛇之字久未督報而¶厮赤
又以近誨為賜矣亟拜何靦如焉某兹䝉誤¶恩序進諫
大夫之秩嘘枯所逮抒謝之深慶語所¶臨祇重其不敏
之辜耳陸沙文字仰感領畧長牋¶妙絶禮則過之丁稿
新詩酷似千巖昔黥布陣似<md:KR4d0266_SBCK_105-10a>¶項羽見者惡之老夫之于
此集亦云荷荷睹青邇¶止尚面傾倒¶台眷尊穉恭惟受
祉何數有委敢請千巖集三星¶圖荷寄似至感
<pb:KR4d0266_WYG_106-11b>
　　　　與蔡定夫侍郎¶
某伏以素秋有俶新凉入郊恭惟宫使殿撰侍郎¶尊契
文殊庭髙簡天棐忠貞台候動止萬福某老¶病日侵乗
化歸盡南北相望侍君子渺無前期願¶金玉不貲之身
夏盟斯文棟幹吾國允答爾瞻¶
某一從亢旌之東介在山墅置驛斗絶表焉則不<md:KR4d0266_SBCK_105-10b>¶與大
夫士往還裏焉則不能遣長鬚兎尖蠒紙之¶敬曠不至
于几閣乃若山立玉色之標金鐘大鏞¶之韻無少選不
<pb:KR4d0266_WYG_106-12a>
在耳目中也契丈學古居今持方¶入圜故應落落然啟
沃之韞經綸之具持此将安¶歸造物不我舍是可終揜
而不白乎日邉細作行¶之除書予日望之某昔嵗七月
再上乞骸之章迄¶今不報諸公之意則不薄矣出籠之
鶴尚縶一足¶亦可憐生適候吏輩輅新二千石念此便
不可失¶急呼兒覓紙敬問如何墨淡字傾與無書同又
賢¶于無書耳<md:KR4d0266_SBCK_105-11a>¶某惶恐再拜敬問契家台眷恭惟尊穉受祉山則¶膝上
<pb:KR4d0266_WYG_106-12b>
文度今何曹何地抑有在桃李之庭者否老¶妻兒女列
拜起居有里中委嘱所願勿它¶
　　　　荅萬安趙師逈知縣¶
某伏以即日凉秋恭惟知縣中大學道愛人民咏¶天棐
台候動止萬福某老病自免世我相遺誰者¶比數過聴
誤矣特書先焉再拜循走不敢承也不¶敢信也摧謝不
莊伏惟財幸¶
某屬得侍郎彭丈吃吃談知縣文行之徽懿以¶其言想
<pb:KR4d0266_WYG_106-13a>
其人定知不凡及辱墜言先之以長牋申之<md:KR4d0266_SBCK_105-11b>¶以雜著發
書占之金玉相耀韶濩以間盖吾宋乃¶有兩徳麟西京
不得一子政顧老朽知之晩矣蔚¶宗所謂子陽井底蛙
者果若其言則元愷宜産於¶環堵旦奭不生於京室也
願言自愛逺者大者老¶夫假須臾無死尚親見之¶
　　　　答余丞相¶
某伏以亢陽有俶清凉未多即日恭惟判府安撫¶大觀
文左丞相作填大維分陜一靣徳威所瞻北¶垂以妥王
<pb:KR4d0266_WYG_106-13b>
室以安天棐大忠鈞候動止萬福某老¶以耄及病復日
侵縱浪大化之中應盡便盡獨東<md:KR4d0266_SBCK_105-12a>¶海之鱉左足尚縶未
得恣意曵尾泥中耳去嵗再¶上乞骸之章迨今不報諸
公美意夫豈不厚然摧¶隤之鶴欹側之馬與其留之籞
翫孰若縱之水宿¶愛之櫪伏孰若放之林栖此外惟有
注易一責長¶恐一旦溘先朝露使羲文素王折劵已責
則此債¶無可庚之期今幸止有未濟一卦小凉當卒業
則¶㝠然長辭亦勿之有悔焉耳矣它無足為知已道¶者
<pb:KR4d0266_WYG_106-14a>
昇潛異勢居侍無期不勝大願願愛重此不¶貲之身以
畢未了之勲業以推轂吾君于五三以¶濟登吾宋于億
萬年㣲我公天下誰望者<md:KR4d0266_SBCK_105-12b>¶某埜人之居介在幽谷不假一卒于官以故無使¶令而
平頭奴子生疎鄙埜又不熟于置鯉以故不¶能專价以
致東閣之敬每東西行者偶與之逄便¶不可失則必寄
牋奏記眷戀恩紀屢書不一書亦¶不記其㡬回且不自
知其繁且凟也丞相乃屈上¶宰之崇髙遣一介之行李
<pb:KR4d0266_WYG_106-14b>
賜盈紙之真帖餽百(闕/)¶之酒材有用之書䇿難致之蜀
附至珍之蔗霜森¶然盈庭塞破茅屋少陵詩不云虚名
毎䝉卿相問¶汎愛不捄溝壑辱今兹訪問生死之誼膏
潤豐碩¶之儀所謂惜不令徳彛見之也感謝不足敬奉
唐<md:KR4d0266_SBCK_105-13a>¶律三章八句别紙以聞焉仰惟丞相手扶黄道¶之日
身柱大過之棟不動聲色不崇朝措天下于¶泰山之安
車絪未燠堂印未刓脱屣超然無一分¶顧藉心近世社
稷之臣于今無兩雖曰心如江水¶日向滄洲而后皇注
<pb:KR4d0266_WYG_106-15a>
想元老之意海内奠枕于京¶之望舍魯何適者惟丞相
毋怠¶
某惶恐頓首再拜進越敬問恩閎大國夫人即日¶恭惟
尊候萬福東閣郎君林下道藴受祉山則老¶婦挻災㡬
為臺駘所殺史巫紛若醫藥雜進幸而¶更生不謂上逹
鈞聴曲賜下問至感至感亦同兒<md:KR4d0266_SBCK_105-13b>¶女羅拜絪馮之訊大
兒自别奏記族弟濟翁炎正¶遂去作幕下士寵光赫奕
闔族榮曜黄倅竟辱列¶剡之恩此舉挈之潢汙轉之碧
<pb:KR4d0266_WYG_106-15b>
海無疑者莫簡二¶簿皆䝉恩顧之深厚愛其人者及屋
上之烏某何¶以堪之小言詹詹何足以為萬分之一謝
云酒材¶特荷赫蹏之諭至于印章欵識之周宻以防換
易¶之弊克勤小物至于如許頃蜀士張季長少卿縯¶寄
似洮硯啟封則一栢笏也嘗以詩謝之云如何¶緑玉含
風面化作青銅溜雨枝至今中都士大夫¶傳以為哂與
鈞座慮事逺<md:KR4d0266_SBCK_105-14a>¶矣
　　　　與權府聶通判
<pb:KR4d0266_WYG_106-16a>
某小疎奏記心往鈴下僣易有白事友人王子俊¶字才
臣今日見過云剽聞台座因見益國近詩渠¶挂名其間
辱亟稱而褒可者感激望表之知欲求¶一望見其末光
大願不觸門墻之麾有萬其幸渠¶非敢有世俗可憎之
求也併祈洞視焉渠于原夫¶輩之外詩文超絶云¶
　　　　與楊侍郎¶
某惶恐小稟一親戚岳之臨湘簿丁廸功南隱鄉¶里名
儒兄弟十人䇿第者二人其餘薦名皆(闕/)簿<md:KR4d0266_SBCK_105-14b>¶公以特奏
<pb:KR4d0266_WYG_106-16b>
得官文學深長吏能精宻諸公多知之¶者見委之以攝
峽之首幕而任守范憲以職令狀舉¶之然寒士寡合特
未有合窣堵波之尖者敢告宗丈¶輟一令狀以辱收之
一舉手之間使有出千仭壑¶之力井渫不食為我心惻
舍門下宜無先焉者偶¶臂痛不能多畨且懼勤于執事
者惟燭照而星臨¶之有萬其幸¶
　　　　答曽知府¶
某伏以秋氣已末西爽彌髙即日恭惟判府判院¶契丈
<pb:KR4d0266_WYG_106-17a>
政成王覲神天燕喜台候動止萬福某老病<md:KR4d0266_SBCK_105-15a>¶日侵前塗
就窄去嵗七月再上乞骸之章諸公持¶之至今未下出
籠之鶴尚絆一趾亦可憐生耳契¶文中和平易之政穉
耋歌舞之矣此行入奏小却¶猶當誕寘之含香握蘭之
班但見其上不見其下¶也詒我金玉之音得得語雜情
誼眷若不忍胥¶逺者使人懐抱作惡者久如也摧謝不
莊願言珍¶重即看日邉除書細作行矣¶
　　　　答朱侍講
<pb:KR4d0266_WYG_106-17b>
某伏以肅霜既降即日恭惟宫使侍講殿撰契丈¶燕居
蕭逺天相台候動止萬福某老病日侵袛有<md:KR4d0266_SBCK_105-15b>¶不如不見
所超乞骸之請諸公竟不以聞寢而不¶報亦姑聴之恐
以為只管煎煼也䝉賜報教發于¶去冬得于今秋人事
大抵然耳不猶愈于十書九¶不達乎昨日劉丞再遞至
今年七夕一書乃知春¶間嘗小不快中間曽無疑亦相
報云足疾良劇不¶知五臟神却不夢于子雲而乃苦之
以樂正子¶春之疾方寸不自(闕/)其疲而下于者存楚¶昭
<pb:KR4d0266_WYG_106-18a>
王之所恥也一笑承問論著脱稿者㡬千萬言¶曩者穉
騃不曉事作此狡獪去冬因室家挻災為¶臺駘輩推墮
井中欲打併徙居以避之怒移水中<md:KR4d0266_SBCK_105-16a>¶蟹凡此物輩多投
畀鬰攸矣非徒逃天刑與鬼責¶而已契丈當愛我以徳
猶欲我忺然踐穽乎苦¶哉苦哉念書辭宜答又敢為弗
聞也者而過之¶也契丈再歸五夫遂無車馬喧此某之
所賀而来¶教乃謂苦于所居窮僻無書可借無人可問
疑義¶無與析信矣逃虚耐靜之難如此哉未見願言善
<pb:KR4d0266_WYG_106-18b>
保千金軀用奉答當宁荒野之思¶
某僣易再拜敬問台婘恭惟尊穉䝉福山則諸郎¶仕者
居者為誰不及上狀老婦災疚仰感存問非¶均骨肉何
以拜此大兒尚待次一年有半中男<md:KR4d0266_SBCK_105-16b>¶調衡州安仁税官
小兒桂州戸曹皆待次長者来¶秋少者四年䝉問故及
列拜起居有委不外¶
　　　　與福州安撫葉樞宻¶
某伏以即辰維仲之冬清霜晴寒恭惟判府安撫¶大資
<pb:KR4d0266_WYG_106-19a>
樞使相公表海荒冬春仁秋威民咏兵齊三¶神扶持鈞
候動止萬福相門玉婘受祉山則某身¶日益衰病日加
侵秖有不如不見所超伏自去嵗¶七月再上乞骸之章
䝉鈞座與諸公間眷眷寵留¶未與上聞仰惟美意隆厚
豈不永懐然滄江鷗鷺¶之埜性尚畢命而守階除也追
惟向者来學省一時<md:KR4d0266_SBCK_105-17a>¶英俊並游于青霄而直上凌太虚
而徑度遂持鈞¶樞宅三能者相公一人而已謂宜小俟
虚左之拜¶止一武之間崇朝之頃而翩然去之髙則髙
<pb:KR4d0266_WYG_106-19b>
矣君¶子曰胡不福我小人曰胡不穀我相公抑一念到¶
此乎某惶恐至懇大兒長孺之妻兄承直郎澧州¶推官
永嘉吳璪文世其家才敏于政其父公叔與¶某一再同
官事契甚厚而某假守髙安之日此郎¶為户掾極賴其
助首以京削薦之某再入道山遂¶令長孺娶其女弟異
時此郎亦嘗參拜台座受知¶不淺今敢進越控告仰干
一書殿京削端倚此増<md:KR4d0266_SBCK_105-17b>¶山嶽之重以求當路則此任改
秩沛然矣倘䝉特¶輟来年上半年之章以卵翼之所謂
<pb:KR4d0266_WYG_106-20a>
變化在啄菢也¶小官遣人即難得不虚其行生之成之
之恩其輕¶重大小宜如何今帥閫雄盛非閩即蜀而山
水¶之勝妙天下者必曰三山博約川巖月旦雲烟當¶有
金聲玉振之句賜也可得而聞夫子之文章與¶否霄泥
殊塗鵬鷃異翔安得致身于其側再聆登¶峯造極之談
以豁此鬰陶滌此埃&KR0381;伏紙䟦䟦惟¶金玉厥躬以棟幹
吾國而三五吾君再還廟堂永¶專國秉不勝大願<md:KR4d0266_SBCK_105-18a>¶　　　　與鄭樞使
<pb:KR4d0266_WYG_106-20b>
某伏以即辰維仲之冬清霜晴寒恭惟觀使大資¶樞使
相公珍間冠倫沆瀣騎氣三神所䕶鈞候動¶止萬福相
門玉眷受祉山則某伏自六七月之間¶長溪士人王應
旂奏記帥閫受書謁之𨽻已徹聞¶否左席久虚天下日
徯登庸而邸吏忽以得請祠¶庭報喜類及斯文非所望
于鈞座也某惶恐至懇¶大兒長孺之妻兄承直郎澧州
推官吳璪公叔監¶丞之子也文世厥家才敏于政自是
今日之人物¶某再假守髙安此郎為户掾甚得其助首
<pb:KR4d0266_WYG_106-21a>
以京削<md:KR4d0266_SBCK_105-18b>¶薦之未㡬某再入道山遂令長孺娶其女弟公
叔¶官南昌參幕時此郎嘗拜下風自此出入門墻深¶荷
異知敢望鈞慈未忘其先契特輟己未上半年¶一書殿
之京削以成就之諸司見此必爭收録則¶改秩必濟矣
公叔有知當為亢杜回以報不貲之¶恩也惟金玉是身
即再還廟堂遂專國秉以福斯¶世不勝大願¶
　　　　答周監丞冬¶
某伏以即日小至将臨清霜載肅恭惟致政提舉¶監丞
<pb:KR4d0266_WYG_106-21b>
尊契丈獨立萬物之表是叢三神之釐台候<md:KR4d0266_SBCK_105-19a>¶動止萬福
某謹再拜奏記于受書謁之𨽻且謝委貺¶之腆仰惟財
幸¶
某再拜敬問台閎玉眷恭惟尊尊幼幼受祉川増¶大兒
進拜飲食教載之寵具能言忠誨煩悉之¶狀坡云我兒
即公兒也今真得此于鄉先生矣有¶萬其感¶
　　　　答提舉雷郎中¶
某伏以小至将臨清霜晴寒即日恭惟提舉郎中¶契丈
<pb:KR4d0266_WYG_106-22a>
使節又新小憇錦里神介台候動止萬福某¶老日益侵
病日益加自去嵗七月再上乞骸之章<md:KR4d0266_SBCK_105-19b>¶而諸公竟不下
其事安得乞我一牧童林間聴横¶笛乎易節便地得請
可喜然猶小須未慰湘南父¶老扶杖之望何也然有私
心獨喜盖中男次公¶安仁監河之闕止在来秋正得趨
事故人如天之¶福何以代此東坡與王定國書云我兒
即公兒也¶某之于台座亦云好音鼎来訪問死生此古
人盛¶徳之事多言何謝惟珍重以須追詔
<pb:KR4d0266_WYG_106-22b>
　
　
　
　
　
　
　
　¶誠齋集巻一百六¶
<md:KR4d0266_SBCK_106-1a>¶
<pb:KR4d0266_WYG_107-1a>
欽定四庫全書
　誠齋集巻一百七¶
　　　　　　　　　　　　宋　楊萬里　撰
　
