# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:14.866793
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 105
#+PROPERTY: FILE SB04n0515-105誠齋集-卷第一百五.
<pb:KR4d0266_SBCK_105-1a>¶
誠齋集卷第一百五¶
　　　　　　　廬陵楊　万里　廷秀¶
　尺牘¶
　　　荅朱侍講¶
某伏以夏氣有俶已覺微暑恭惟侍講殿撰契丈¶
里居燕超天棐夀俊台&KR0049;動止萬福某昨因劉丞¶
&KR1081;記多問洊辱手筆之寵甚尉尊仰之懐王君報¶
書當爲轉致台諭云未可破戒我道蓋是也王君¶
豈不觧此契丈既安受之而尚疑某之察否何也¶
某行天下自謂知我者希知我者其惟亡友欽夫¶
<pb:KR4d0266_SBCK_105-1b>¶
與契丈乎由今觀之知我者欽夫一人而已一笑¶
東坡云過客如雲牢閉口是在兵法拈出則贅矣¶
某請老不獲又不敢促迫歐公所謂恐黎教授以¶
為輕發也士以進為難不知又有難者吉凶悔吝¶
聴諸造物亦安能擾擾自若也㑹合無期伹深翹¶
跂願言珍重以重斯文台眷尊㓜均慶諸郎學士¶
進學日新児輩䝉先生長者存問列拜謝臆有委¶
俟命之辱¶
　　　荅撫州周通判¶
某頃辱車騎照臨山間此意殊不淺摘園蔬酌老¶
<pb:KR4d0266_SBCK_105-2a>¶
瓦肯留片子時尤以為感恭惟某官對時仲夏天¶
棐燕喜台&KR0049;動止萬福恭審㳙選令日佩服印章¶
恭惟慶愜某卧病成嬾念念賛賀竟䝉先施牋詞¶
清鏘字畫遒妍蔵去為榮小啟修慶惟一過目而¶
覆瓿幸甚願言珍重式竚判璋之徴¶
某皇恐拜問親庭萬金之書恭惟繫道紹至児曹¶
荷榮問周悉次第長㓜二子寄徑提封當得修敬¶
中男百拜起居有里中委願索聞之¶
　　　與周丞相¶
某小踈奏記蓋勤報教是懼青天白日長在上在¶
<pb:KR4d0266_SBCK_105-2b>¶
左右也某比偶作一二閑文字王才臣云已誤徹¶
鈞聴頗辱楓落吳江之問今録二通呈似非敢享¶
敝帚之估端欲求成風之斤不勝主臣¶
　　　慰程監簿¶
某伏以王春正月雨暘時若恭惟大孝監簿契丈¶
孝誠動天三神感格孝履支持萬福某伏自壬子¶
之春奉詔決讞死囚於上饒道出休寕之西郊仰¶
䝉先丈華學給事篤密事契契丈承志承命逺出¶
山驛衝泥班荆絶歎誼風永懐意氣至今不忘惟¶
是老病之餘是歳八月移疾還家人事都廢姓名¶
<pb:KR4d0266_SBCK_105-3a>¶
不入於脩門書問不至於親舊深交厚契如吾契¶
丈亦復作踈非意也勢也至若出塵絶俗之標登¶
峰造極之談則夜夢晝思了了長在目中也兹以¶
奉弔乃得修敬未占再晤願言俯就䘮禮節抑哀¶
痛以當門户之重寄¶
某上饒之役初志以王事不敢一登宅里瞻拜先¶
丈華學給事謂㱕塗當遂此願既而懲於羊腸之¶
險拏舟東下遺恨至今恭惟先丈髙文大冊範模¶
士流舊學耆英蓍蔡昭代謂冝百年如衛武千歳¶
若廣成以重邦家亦聞上下巖岳步履如飛與客¶
<pb:KR4d0266_SBCK_105-3b>¶
爭棋申且不寐不知邇日何恙靡已遂至大故聞¶
赴驚呼一慟欲絶嗟乎天乎世豈復有斯人乎某¶
以山居僻左聞之也後弔之也緩負我知已言之¶
忸怩且以老病不得駿奔㑹哭敬遣騎持奠章致¶
不腆之儀冩一哀之痛伏惟財幸¶
某皇恐再拜敬問契家台眷㳟惟哀苦同之令弟¶
判縣朝議附此致慰有廬陵委願細大聞之¶
　　　荅胡季亨宣教¶
某頓首再拜疇昔之歳車轍來臨初得識封胡絶¶
俗之標秉燭夜話不知落月滿屋梁隣雞下五更¶
<pb:KR4d0266_SBCK_105-4a>¶
也辱書深慰别後一日萬周之思即日春寒未慗¶
恭惟刺經耕筆此樂無央尊&KR0049;萬福王眷均慶某¶
老病日侵自去年七月一日再上納禄之章而諸¶
公寢不以聞又不敢迫趣恐動不如靜也姑聴之¶
耳未見願言珍重以湏晩成之寵¶
　　　荅本路(不迁)運使¶
某伏以即日首夏清和雨風時叙恭惟都運直閣¶
年丈英璗又新神天送喜台&KR0049;動止萬福某老病¶
摧隤爰自壬子八月移疾自免㱕從金陵深閑荆¶
扉長徃丘岳不惟自棄於當世不必息交而絶游¶
<pb:KR4d0266_SBCK_105-4b>¶
而世與我相遺物與我相忘繇是姓名不入於㫦¶
門書問不至於通貴坐分黄犢之草眠占白鷗之¶
沙而平生故人致身青雲背負霄漢者亦不復俯¶
視蜩鳩激活波臣矣過者莫之孰何豈有天上便¶
星芒寒色正乗北斗之槎臨翼軫之分弭節曽不¶
崇朝慨然興懐一念首及四海九州之同年閔其¶
束散薪以煑白石携長鑱以斸黄獨不逺數百里¶
專走一&KR0016;訪問生死使黄冠野服之客手把一封¶
書如天落雲錦所謂此事今無古或聞也仰惟年¶
丈一世文儒之擇當今洪支之英乃與朝韲夜檠¶
<pb:KR4d0266_SBCK_105-5a>¶
之寒士爭螢雪之苦以筆陣掃千人之軍持節把¶
麾外庸有赫藉第令小緩徳老之鼎鉉亦何必減¶
從善之簮槖乎天其或者將以幸江右百城之凋¶
瘵抑以幸短衣掩脛之一老視䕃未徙而日邉除¶
書細作行矣曷日行部下詔舊治當與父老扶杖¶
遮見道左抒謝不莊願言珍重¶
某惶恐進越再拜敬問年家玉婘恭惟尊尊㓜㓜¶
受祉山則飫賜官壺雨露既㫖且多復侑以玄纁¶
綺縠有是四端此漢世諸公所以禮髙賢者顧某¶
不佞何以堪之降拜敬受冷牎凍壁頓作春温矣¶
<pb:KR4d0266_SBCK_105-5b>¶
感謝情至骨敬賦是詩以復將命者野人不敢請¶
太史馬走之役¶
某皇恐有懇賜書之初不應便引惹請謁仰恃年¶
契愛焉敢爾不自外妻姪分寕主簿廸功郎羅瀛¶
通經學古文詞俊發早忝科第吏事敏明已䝉定¶
叟南强帥倉二丈舉以職令之章矣合尖之恩舍¶
門下而誰望焉亦已書兩考敢望台慈特輟今年¶
上半年文字以成就之某實並受此薦也¶
　　　荅李子立知縣送問月䑓詩石刻¶
某伏拜誨帖之辱又重之以墨刻之貺𢙣詩拈出¶
<pb:KR4d0266_SBCK_105-6a>¶
已供觀者之一莞䟦語儗非其倫恐誹有㱕耳摧¶
謝不莊反仄反仄¶
　　　荅周丞相¶
某小踈奏記隆暑翕赫此故之以中男病心氣不¶
能作春蠶食葉之聲霑丐去冬丹鳯之赦恩以一¶
試終場年及四十許令詣曹受署叨冐安仁之監¶
河皆異時化筆䟽而為令之所波及也乍㱕病暍¶
未克走謝首勤墨妙勞還慶語周諄吾黨小子何¶
以辱此於相國小凉當令扶服翹材大門之外以¶
謝恩紀兹未究宣仰惟財幸雷君觸熱可念信如¶
<pb:KR4d0266_SBCK_105-6b>¶
鈞諭¶
　　　荅普州李知府¶
某伏以季夏之月南風之薫恭惟判府大著尊契¶
丈報政有績祗召還京神天燕喜台&KR0049;動止萬福¶
某卧痾山間乗化㱕盡仰故人於青雲之上何從¶
望見其末光願言盡珍重理遂膺紫&KR0340;玉署之拜¶
以昌斯文某屬披邸報恭審紫泥夜下號召正人¶
青藜朝馳入覲玉座善類吐氣吾道用光恭惟驩¶
慶某辱在草木臭味之同尤深松栢茂恱之感未¶
由面賀而以尺紙伏惟財幸筆槖之除方且拭目¶
<pb:KR4d0266_SBCK_105-7a>¶
以俟¶
某昔歳拜辱天落雲錦之書逮今緹衣十襲毎拂¶
除蛛塵手之而不釋也八千里外再䝉遣一个行¶
李墜五紙妙帖訪問生死不以霄泥昇沉而兩其¶
態不老病汨振而白其眼厚禄故人書断絶少陵¶
之語可悔此事今無古或聞東坡之句可献也感¶
謝至骨萬此寕有足耶¶
某目&KR0365;觀書手戰執筆平生止携破研一拳亦乆¶
寄絶交書矣長者尚以故我來徴義槩之記抖擻¶
病心倒懸枯腸僅得數語以塞命戒謂應覆公家¶
<pb:KR4d0266_SBCK_105-7b>¶
醤瓿矣來教乃䝉稱賞不置誠不以榮亦祗以媿¶
也二傳絶妙好辞左拍子長之肩右摩孟堅之塁¶
陳范而下不論也珠玉在側覺我形穢矣老先生¶
碣併荷寄似¶
某皇恐再拜敬問契家玉婘恭惟尊尊㓜㓜函祉¶
山則老妻児女列拜起居頒貺越羅絲座下拜珍¶
感蓬莱香十兩聊伴空函匪報也有廬陵委願索¶
聞之¶
　　　别趙知府¶
某以隆暑故小踈奏記齋閣寸心尊徳一飯以之¶
<pb:KR4d0266_SBCK_105-8a>¶
即辰季夏之月南風之黄恭惟判府提舉太中戒¶
裝解維川后靜波天棐台&KR0049;動止萬福台閎玉眷¶
尊尊㓜㓜受祉山則某卧病山墅殊不聞人間事¶
一日二日似聞尊公致政太中小爽節宣之冝萬¶
金之書既至台抱惻惻不遑寕處謁告棄印戴星¶
駿奔言㱕覲省某癃老幽屏不振之蹟一見荷傾¶
盖遂得仰依茠藾於獨有之天者三年于兹父子¶
廩餼始終知遇不以衆人遇之老身義當撰屨疾¶
走追送牙檣偶以病暍伏枕短氣如縷不能支梧¶
敬遣大児某遮拜道左𢙣詩一篇聊冩戀戀銷黯¶
<pb:KR4d0266_SBCK_105-8b>¶
之情惟一覧而擲之地烈日翕赫逺塗良勩願言¶
為君親自愛即看詔追遂從　上雍¶
　　　荅棗陽虞軍使¶
某伏以即日素秋有俶新凉入郊恭惟知能軍使¶
中大恩契兄乗邉以整卧鼔滅烽民咏神介台&KR0049;¶
動止萬福某老病日侵乗化㱕盡去秋再上乞骸¶
之章迨今未報亦姑聴之然自壬子至今暗致仕¶
已七年矣弟未結階耳鄉中去國西門數千里而¶
遥不遇東西行者相思二字安得至我故人之側¶
清風朗月未嘗不思𤣥度也遣騎墜教四六千百¶
<pb:KR4d0266_SBCK_105-9a>¶
之牋稠沓煩悉何其過勤也自代之舉聊以自見¶
區區薦藻小小献芹之意而已在故人則亦焉能¶
為一羽焉能為千鈞哉下問詩之利病知非肝鬲¶
上之語敬&KR1981;所見寄大児七字甚寄古如風公十¶
四字渾成雅健使山谷見之猶應擊節務官二句¶
乃散文語前軰固有偶出此體者如木之就規矩¶
然吾曹不可學也其餘或奥澀而不風騷不可不¶
知妄言惶恐來教至宿草不哭之語令人淚落不¶
能休山谷云惜無千人力負此萬乗器敬賦是詩¶
以洩孤憤願言珍重即膺召除¶
<pb:KR4d0266_SBCK_105-9b>¶
　　　荅全州黄通判¶
某伏以素秋有俶新凉入郛即日恭惟巖老府判¶
太中契丈監貳政成為裝王覲神介台&KR0049;動止萬¶
福某老病日侵乗化㱕盡行且晤對豫以跫然願¶
言羅闉必戒丈食有嚴用對越中都官之拜¶
屬者文度來㱕袖出旱蛟驚蛇之字久未督報而¶
厮赤又以近誨為賜矣亟拜何靦如焉某兹䝉誤¶
恩序進諫大夫之秩嘘枯所逮抒謝之皐慶語所¶
臨祗重其不敏之辜耳陞陟文字仰感領畧長牋¶
妙絶禮則過之丁藁新詩酷似千巖昔黥布陣似¶
<pb:KR4d0266_SBCK_105-10a>¶
項羽見者𢙣之老夫之於此集亦云荷荷睹青邇¶
止尚面傾倒¶
台眷尊穉恭惟受祉何數有委敢請千巖集三星¶
圖荷寄似至感¶
　　　與蔡定夫侍郎¶
某伏以素秋有俶新凉入郊恭惟宫使殿撰侍郎¶
尊契丈殊庭髙簡夫棐忠貞台&KR0049;動止萬福某老¶
病日侵乗化㱕盡南北相望侍君子渺無前期願¶
言金玉不貲之身夏盟斯文棟榦吾國允荅爾瞻¶
某一從尢旌之東介在山墅置驛斗絶表焉則不¶
<pb:KR4d0266_SBCK_105-10b>¶
與大夫士還徃裡焉則不能遣長鬚兎尖繭浄之¶
敬曠不至于几閣乃若山立玉色之標金鍾大鏞¶
之韻無少選不在耳目中也契丈學古居今持方¶
入圎故應落落然啟沃之韞經綸之具持此將安¶
㱕造物不我舍是可終揜而不白乎日邉細作行¶
之除書予日望之某昔歳七月再上乞骸之章迄¶
今不報諸公之意則不薄矣出籠之鶴尚縶一足¶
亦可憐生適&KR0049;吏軰輅新二千石念此便不可失¶
急呼児覔紙敬問如何墨淡字傾與無書同又賢¶
於無書耳¶
<pb:KR4d0266_SBCK_105-11a>¶
某惶恐再拜敬問契家台眷恭惟尊穉受祉山則¶
膝上文度今何曹何地抑有在桃李之庭者否老¶
妻児女列拜起居有里中委囑所願勿它¶
　　　荅萬安趙(師廻)知縣¶
某伏以即日凉秋恭惟知縣中大學道愛人民咏¶
天棐台&KR0049;動止萬福某老病自免世我相遺誰者¶
此數過聴誤矣特書先焉再拜循走不敢承也不¶
敢信也摧謝不莊伏惟財幸¶
某屬得侍郎彭丈書吃吃談知縣文行之徽懿以¶
其言想其人定知不凡及辱墜言先之長牋申之¶
<pb:KR4d0266_SBCK_105-11b>¶
以雜著發書占之金玉相輝韶濩以間蓋吾宋乃¶
有兩徳麟西京不特一子政顧老朽知之晩耳范¶
曄所謂子陽井底蛙者果若其言則元愷冝産於¶
環堵且奭不生於京室也願言自愛逺者大者老¶
夫假湏&KR0119;無死尚親見之¶
　　　荅余丞相¶
某伏以沆碭有俶清凉未多即日恭惟判府安撫¶
大&KR0026;文左丞相作填火維分陜一面威徳所憺北¶
垂以妥王室以寕天棐大忠鈞候動止萬福某老¶
巳耄及病復日侵縱浪大化之中應盡便盡獨東¶
<pb:KR4d0266_SBCK_105-12a>¶
海之鼈左足尚縶未得恣意曵尾泥中耳去秋再¶
上乞骸之章迨今不報諸公美意夫豈不厚然摧¶
隤之鶴欹側之馬與其留之籞翫孰若縱之水宿¶
愛之櫪伏孰若放之林栖此外惟有注易一責長¶
恐一旦溘先朝露使羲文素王折劵已責則此債¶
無可庚之期今幸止有未濟一卦小凉當卒業則¶
㝠然長辞亦勿之有悔焉耳矣他無足為知已道¶
者昇潛異勢居侍無期不勝大願願言愛重此不¶
訾之身以畢未了之勲業以推轂吾君於五三以¶
濟登我宋於億萬年㣲我公天下誰望者¶
<pb:KR4d0266_SBCK_105-12b>¶
某野人之居介在幽谷不假一卒於官以故無使¶
令而平頭奴子生踈鄙野又不熟於置鯉以故不¶
能專价以致東閤之敬每東西行者偶與之逢便¶
不可失則必寄牋奏記眷戀恩紀屢書不一書亦¶
不記其㡬囬且不自知某繁且瀆也丞相乃屈上¶
宰之崇髙遣一个之行李賜盈紙之真帖餽百壷¶
之酒材有用之書筞難致之蜀附至珍之蔗霜森¶
然盈庭塞破茅屋少陵詩不云虗名毎䝉卿相問¶
泛愛不捄溝岳辱今兹訪問生死之誼膏潤豐碩¶
之儀所謂惜不令徳彛見之也感謝不足敬賦唐¶
<pb:KR4d0266_SBCK_105-13a>¶
律三章章八句别紙以聞焉仰惟丞相手扶黄道¶
之日身柱大過之棟不動聲色不崇朝措天下於¶
泰山之安車絪未燠堂印未刓脱屣超然無一分¶
顧藉心近世社稷之臣於今無兩雖曰心如江水¶
日向滄洲而后皇注想元老之意海内奠枕于京¶
之望舍魯何適者惟丞相毋怠¶
某惶恐頓首再拜進越敬問恩閎大國夫人即日¶
恭惟尊&KR0049;萬福東閤郎君林下道藴受祉山則老¶
婦挺灾㡬為䑓駘所殺史巫紛若醫藥雜進幸而¶
更生不謂上逹鈞聴曲賜下問至感至感亦同児¶
<pb:KR4d0266_SBCK_105-13b>¶
女羅拜絪馮之訊大児自别奏記族弟濟翁炎正¶
遂去作幕下士寵光赫奕闔族榮曜黄倅竟辱列¶
剡之恩此舉挈之潢汙轉之碧海無疑者莫簡二¶
簿皆䝉恩顧之深厚愛其人者及屋上之烏某何¶
以堪之小言詹詹何足以為萬分一之謝云酒材¶
特荷赫蹏之諭至於印章&KR0323;識之周宻以防換易¶
之敝克勤小物至於如許頃蜀士張季長少卿(縯)¶
寄似洮硯啟封則一柏笏也嘗以詩謝之云如何¶
緑玉含風面化　青銅溜雨枝至今中都士大夫¶
傳以為哂與鈞座慮事逺¶
<pb:KR4d0266_SBCK_105-14a>¶
　　　與權府聶通判¶
某小踈奏記心徃鈴下僣易有白事友人王子俊¶
字才臣今日見過云剽聞台坐因見益國近詩渠¶
桂名其間辱亟稱而褒可者感激望表之知欲求¶
一望見其末光大願不觸門墻之麾有萬其幸渠¶
非敢有世俗可憎之求也併祈洞視焉渠於原夫¶
軰之外詩文超絶云¶
　　　與楊侍郎¶
某皇恐小&KR0338;一親戚岳之臨湘簿丁廸功(南隱)鄉¶
里名儒兄弟十人筞第者二人其餘皆薦名而簿¶
<pb:KR4d0266_SBCK_105-14b>¶
公以特奏得官文學深長吏能精審諸司多知之¶
者見委之以攝峽之首幕而任守范憲以職令狀舉¶
之然寒士寡特未有合窣堵波之尖者敢告宗丈¶
輟一令狀以辱收之一舉手之間便有出千仭岳¶
之力井渫不食為我心惻舍門下冝無先焉者偶¶
臂痛不能多畨且懼勤於執事者惟燭照而星臨¶
之有萬其幸¶
　　　荅曽知府¶
某伏以秋氣已末西爽彌髙即日恭惟判府判院¶
契丈政成王覲神天燕喜台&KR0049;動止萬福某老病¶
<pb:KR4d0266_SBCK_105-15a>¶
日侵前塗就窄去歳七月再上乞骸之章諸公特¶
之至今事未下出籠之鶴尚絆一趾殊可憐耳契¶
丈中和平易之政穉耋歌舞之矣此行入奏小却¶
猶當誕寘之含香握蘭之班伹見其上不見其下¶
也詒我金玉之音得得語離情誼眷眷若不忍胥¶
逺者使人懐抱作𢙣者乆如也摧謝不莊願言珍¶
重即日看日邉除書細作行矣¶
　　　荅朱侍講¶
某伏以肅霜既降即日恭惟宫使侍講殿撰契丈¶
燕居蕭逺天相台&KR0049;動止萬福某老病日侵秪有¶
<pb:KR4d0266_SBCK_105-15b>¶
不如不見所超乞骸之請諸公竟不以聞寢而不¶
報亦姑聴之恐以為只管煎煼也䝉賜報教發於¶
去冬得於今秋人事大氐然耳不猶愈於十書九¶
不逹乎昨日劉丞再遞至今年七夕一書乃知春¶
間嘗小不快中間曽無疑亦相報云足疾良劇不¶
知五蔵神却不見夢於子雲而乃苦之以樂正子¶
春之疾方寸不自詭其疲而下移之於者存此楚¶
昭王之所耻也一笑下問論著脱藁者㡬千萬言¶
曩者穉駿不曉事作此狡獪去冬因室家梃灾為¶
䑓駘軰推墮井中欲打併徙居以避之怒移水中¶
<pb:KR4d0266_SBCK_105-16a>¶
蟹凡此物軰多投畀欎攸矣非徒逃天刑與&KR0017;責¶
而已契丈當愛我以徳猶欲我欣然踐錦穽乎苦¶
哉苦哉念書辞冝荅又不敢為弔聞也者而過之¶
也契丈再㱕五夫遂無車馬喧此某之所賀而來¶
教乃謂苦於所居窮僻無書可借無人可問疑義¶
無與析信矣逃虗耐靜之難如此哉未見願言善¶
保千金軀用奉荅當宁荒野之思¶
某僣易再拜敬問台婘恭惟尊穉䝉福山則諸郎¶
仕者居者為誰不及上狀老婦灾疚仰感存問非¶
義均骨&KR0079;何以拜此大児尚待次一年有半中男¶
<pb:KR4d0266_SBCK_105-16b>¶
調衡州安仁税官小男桂州戸曹皆待次長者來¶
秋少者四年䝉問故及亦列拜起居有委不外¶
　　　與福州安撫葉樞便¶
某伏以即辰維仲之冬清霜晴寒恭惟判府安撫¶
大資樞使相公表海荒東春仁秋威民咏兵齊三¶
神扶特鈞&KR0049;動止萬福相門玉婘受祉山則某身¶
日益衰病日加侵祗有不如不見所超伏自去歳¶
七月再上乞骸之章䝉鈞座與諸公間眷眷寵留¶
未與上聞仰惟美意隆厚豈不永懐然滄江鷗鷺¶
之野性尚畢命而守堦除也追惟向來學省一時¶
<pb:KR4d0266_SBCK_105-17a>¶
英俊並游于青霄而直上凌太虚而徑度遂持鈞¶
樞宅三能者相公一人而已謂冝小俟虚左之拜¶
止一武之間崇朝之頃而翩然去之髙則髙矣君¶
子曰胡不福我小人曰胡不穀我相公抑一念到¶
此乎某皇恐至懇大児長孺之妻兄承直郎澧州¶
推官永嘉吳(璪)文世其家才敏於政其父公叔與¶
某一再同官事契甚厚而某假守髙安之日此郎¶
為户掾極賴其助首以京削薦之某再入道山遂¶
令長孺娶其女弟異時此郎亦嘗參拜熒座受知¶
不淺今敢進越控告仰于一書殿京削端倚此増¶
<pb:KR4d0266_SBCK_105-17b>¶
山嶽之重以求當路則此任改秩沛然矣儻䝉特¶
輟來年上半年之章以卵翼之所謂變化在喙菢也¶
小官遣人良難得不虚其行生之成之之恩其輕¶
重大小冝如之何今帥閫雄盛非閩即蜀而山水¶
之勝妙天下者必曰三山愽約川巖月旦雲煙當¶
有金聲玉振之句賜也可得而聞夫子之文章以¶
否霄泥殊塗鵬鷃異翔安得致身於其側再聆登¶
峰造極之談以豁此欎陶滌此埃壒伏紙&KR0613;&KR0613;惟¶
金玉厥躬以棟榦吾國而五三五君再還廟堂永¶
專國秉不勝大願¶
<pb:KR4d0266_SBCK_105-18a>¶
　　　荅鄭樞使¶
某伏以即辰維仲之冬清霜晴寒恭惟觀使大資¶
樞使相公珍間冠倫沆瀣騎氣三神所䕶鈞&KR0049;動¶
止萬福相門王婘受祉山則某伏自六七月之間¶
長溪士人王應祈奏記帥閫受書謁之𨽻已徹聞¶
否左席乆虚天下日徯登庸而邸吏忽以得請祠¶
庭報善類及斯民非所望於鈞座也某皇恐至懇¶
大児長孺之妻兄承直郎澧州推官吳璪公叔監¶
丞之子也文世厥家才敏於政自是今日之人物¶
某傾假字髙安此郎為户掾甚得其助首以京削¶
<pb:KR4d0266_SBCK_105-18b>¶
薦之未㡬某再入道山遂令長孺娶其女弟公叔¶
官南昌參幕時此郎嘗拜下風自此出入門墻深¶
荷異知敢望鈞慈未忘其先契特輟己未上半年¶
一書殿之京削以成就之諸司見此必爭收録則¶
改秩必濟矣公叔有知當為亢杜囬以報不貲之¶
恩也惟金玉是身即再還廟堂遂專國秉以福斯¶
世不勝大願¶
　　　荅周監丞冬¶
某伏以即日小至將臨清霜載肅恭惟致政提舉¶
監丞尊契丈獨立萬物之表是叢三神之釐台&KR0049;¶
<pb:KR4d0266_SBCK_105-19a>¶
動止萬福某謹再奏記於受書謁之𨽻且謝委貺¶
之腆仰惟財幸¶
某再拜敬問台閎玉婘恭惟尊尊㓜㓜受祉川増¶
大児進拜䝉飲食教載之寵具能言忠誨煩悉之¶
狀坡云我児即公児也今真得此於鄉先生矣有¶
萬其感¶
　　　荅提舉雷郎中¶
某伏以小至將臨清霜晴寒即日恭惟提舉郎中¶
契丈使節又新小憇錦里神介台&KR0049;動止萬福某¶
老日益侵病日益加自去歳七月再上乞骸之章¶
<pb:KR4d0266_SBCK_105-19b>¶
而諸公竟不下其事安得乞我一牧童林間聴横¶
笛乎易節便地得請可喜然猶小湏未慰湘南父¶
老扶杖之望何也然老友私心獨喜蓋中男次公¶
安仁監河之闕正在來秋正得趍事故人如天之¶
福何以代此東坡與王定國書云我児即公児也¶
某之於台座亦云好音鼎來訪問生死此古人盛¶
徳之事多言何謝惟珍重以前追詔¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集卷第一百五終¶
