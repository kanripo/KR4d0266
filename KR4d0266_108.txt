# -*- mode: mandoku-view -*-
#+TITLE: 誠齋集
#+DATE: 2015-09-23 10:23:52
#+PROPERTY: JUAN 108


　　　謝俞漕舉南昌大兒陞陟¶
某近十三日燈下大喜走筆以致命召之賀當已¶上逹
適得大兒書報仰䝉台慈矜惻寒士特賜剡¶奏舉以陞
陟劉安登仙雞犬隨之而上天狄公為¶相桃李皆出於
<pb:KR4d0266_WYG_109-1b>
其門方當知己大用之初首在筆¶端膚寸之下此舉殊
絶一路聳觀仰惟異恩盡室¶懐感喋喋何足以謝少見
萬分之一耳<md:KR4d0266_SBCK_108-1b>¶　　　　答新澧倅胡判院¶
某伏以即辰春夏之交暄涼之雜恭惟季解府判¶判院
鄉丈浮家赴鎮前茅追蓐片雲催詩川后静¶波天相台
候動止萬福某恭審上穉圭水衡都内¶之印寫定國竹
西烏絲之幅洞庭木葉澧浦玉佩¶寂寥千載復得今代
<pb:KR4d0266_WYG_109-2a>
之屈宋衣天孫之錦裳提詩¶人之椽筆以主斯文之夏
盟何其盛也沅芷澧蘭¶端可賀矣幼輿如天之福遂得
走趨服事於清塵¶之下風訓之以澹菴續弦之膠庇之
以仲尼上律之¶天不於門下而望更於誰而望也慶牋
未往墨妙<md:KR4d0266_SBCK_108-2a>¶先之摧謝無多語上言加餐飯下言長相思
無疾¶其驅天子有詔¶某惶恐再拜敬問金玉之堂芝蘭
之庭即日恭惟¶尊尊幼幼受祉山則某老病不中使令
然取履結¶襪尚堪承命兒曹皆辱榮問至感
<pb:KR4d0266_WYG_109-2b>
　　　　答本路張提舉¶
某伏以即辰春夏之交寒燠挑戰恭惟提舉郎中¶繡衣
立漢玉節倚天秋霜百城春雨萬物三神隤¶祉台候動
止萬福某納禄為氓逺跡荒野二天覆¶幬四體不勤此
賜誰出可諼其感拂日之斾曷月<md:KR4d0266_SBCK_108-2b>¶行部當與山農披獨
速戴夫須九頓首於星軺之¶清塵将命者還奏記抒謝
願言迺玉厥躬以柱吾¶道即從上雍云¶
某惶恐再拜晉越敬問潭府之居徳星之聚即日¶恭惟
<pb:KR4d0266_WYG_109-3a>
尊尊幼幼善祥山則純嘏川増某卧痾餘生¶固不足備
牛馬走或者執晏子之鞭取黄石之履¶猶足代匱不¶一¶
某惶恐再拜賜書之寵光輙致䑛犢之賤懇大兒¶長孺
過不自量其不才冒昧學製南昌之巖邑行<md:KR4d0266_SBCK_108-3a>¶且一考適
有天幸乃獲走趨服事於使星之末光¶敢望台慈幬之
以仲尼上律之天庇之以子美萬¶間之厦俾得展尺寸
以竭其力竊斗升以活其孥¶訓迪其不逮而全度之有
終不勝寒士祈恩望賜¶之至
<pb:KR4d0266_WYG_109-3b>
　　　　答成都李知府¶
某伏以即辰春夏之交寒暄之雜恭惟判府太中¶鄉大
身作長城隠若敵國邊圉大競天人具依台¶候動止萬
福某齋荘奏記以謝先辱未見願言貴¶珍大業即還禁
近某辭奉玉立十五其霜蜀月楚<md:KR4d0266_SBCK_108-3b>¶星萬里同晷一封雲
錦西風吹來披讀三周驩慰¶亡量恭承命戒委以先太
中掩幽之刻老病學落¶其曷敢當司馬大夫之簡介弟
得得逺臨以兄之¶命下走辭之可乎抑文債如山撥之
<pb:KR4d0266_WYG_109-4a>
不開願小¶紓期㑹儻擬作章就當得敬&KR1081;惟原省焉¶
　　　　與本路運使權大卿¶
某伏以即辰首夏清和南風薫阜恭惟都運徽猷¶大卿
尊契文外臺倚天使華拂日春雨萬物秋霜¶百城三神
儲祥台候動止萬福某自顧黄冠野服¶之微仰瞻繡衣
霄漢之貴楚星蜀月各天一方雖<md:KR4d0266_SBCK_108-4a>¶欲寄牋書成無雁今
焉東歸乃獲奏記何喜如之¶未見君子願言&KR0575;重即登
甘泉法從之綴
<pb:KR4d0266_WYG_109-4b>
某恭審膺受璽書肅将冰漕錦江玉壘回岷峨曉¶日之
旗雲棟雨簾煥桑梓晝衣之繡過家邇止即¶拜榮如恭
惟都運徽猷大卿嗣中興佐命之英為¶昭代典刑之老
郎星卿月徧春風玉筍之班使傳¶仙槎犯北斗銀河之
浪乃底可績式遄其歸即陪¶紫禁之鶯花宻綴彤庭之
筆槖某十年不見千里¶相思獨有二天晚託故人之覆
燾憑将尺素小攄¶慶語之慇懃仰惟台察<md:KR4d0266_SBCK_108-4b>¶某惶恐再拜敬問台閎玉婘即日恭惟尊尊幼幼¶受祉
<pb:KR4d0266_WYG_109-5a>
川増某惶恐再懇大兒長孺不量愚騃試邑¶南昌遂獲
宻依使星之末光俯充臺治之下走敢¶望御以柔轡寛
其疲駑幬之以仲尼上律之天庇¶之以子美萬間之厦
俾得効尺寸以展其力竊斗¶升以活其孥始終保全不
勝寒士幸願¶
　　　　答隆興府王倅¶
某伏以即辰春夏之交暄涼方戰恭惟府判太中¶同寅
帥閫分月湖山天迪仁賢台候動止萬福某¶敬澣濯衣
<pb:KR4d0266_WYG_109-5b>
冠上記連敖仰謝于相先伏惟原省<md:KR4d0266_SBCK_108-5a>¶某山林野夫分犢草眠鷗沙影響不逹於市朝姓¶名不
至於通貴顧獨聞督府之貳有君子焉盛名¶與五緯争
光雅徳與三江同流而未得一識私竊¶恨之敢謂逹官
貴人乃折節以下草野雲錦一封¶自天而落意氣燠休
勞苦劬愉又投贈之以先正¶木杪龜趺之碑盥手漱口
三讀九歎仰覿前輩立¶朝伏蒲之大節卓詭切至之忠
言僕雖老矣猶得¶師也何福如焉摧謝之心尚倍萬於
<pb:KR4d0266_WYG_109-6a>
此紙上之云¶云者喙訥於心筆又訥於喙爾¶
某惶恐九頓首以敬問盧家白玉之堂楚天緑荷<md:KR4d0266_SBCK_108-5b>¶之屋
徳星之聚飛仙之婘即日恭惟尊尊幼幼受¶祉山則某
老病無能為役然豈無取履結襪之可¶執者傾耳以竢
也某惶恐有懇大兒長孺適有天¶幸乃得充下走於大
府託䕃映於慶雲教載之全度¶舍魯何適焉¶
　　　　答周監丞¶
某伏以即辰老紅驅春衆緑生夏恭惟致政提舉¶監丞
<pb:KR4d0266_WYG_109-6b>
尊契文台座老子之龍簸㺯明月仲尼之鳯¶頡頏飛霞
堪輿篤棐川嶽盡䕶台候動止萬福爰¶暨金玉之堂芝
蘭之庭安期羡門之集受祉山則<md:KR4d0266_SBCK_108-6a>¶某一生强項少信禨
祥而疇昔夜者玉蟲作花如¶太華之蓮昒爽清旭乾鵲
饒舌如魏人之譟家人¶子輩咸曰是必有異僕固胡盧
而心誹之也言未¶既而韋公五朶之雲謫仙一封之錦
自天而落矣¶隻梁雙摛莫非寸裁金而雙截璐也意者
乗成先¶生撐腸以東璧西崑之藏滌筆於氷甌雪椀之
<pb:KR4d0266_WYG_109-7a>
泓¶而然耶不然何其一字不似人間來也若其期汗¶漫
於九垓之上御風往反或命巾車於青原之雲¶或掉孤
舟於白沙之烟其出也道乎前者維有白¶鷗和其哦者
維有黄鸝僕亦不得而追也其歸也<md:KR4d0266_SBCK_108-6b>¶夾其輈者維有荷
芰候於門者維有楊栁僕亦不¶得而隨也其人亦不得
而追隨則其書顧不可襲¶而寳乎昔嵗冬年之約葢出
於尊公相君不敢以¶聞耳僕焉敢作意起事乎且此世
俗之苛禮也非¶吾人之内心也尺素勞苦固所願得而
<pb:KR4d0266_WYG_109-7b>
望賜者所¶約豈為吾輩之情話恩舊也哉鳯毛仇香似
聞捧¶檄覲省即有膝上文度之喜可羨可妒某三雛偕¶
出而王陳二倩夫婦皆挾扶床坐膝者來歸相伴甘¶受
其聒不落莫也辱多問故及願言永綏眉夀¶聖主三王
乞言之益七十二鑽勿厭勿倦勿靳<md:KR4d0266_SBCK_108-7a>¶　　　　答提舉雷郎中¶
某伏以即辰離治肇修清暑云穉恭惟提舉郎中¶尊契
文身兼三官名齊十賢逺甿如畿鯨波如砥¶自天祐之
<pb:KR4d0266_WYG_109-8a>
神介聴之台候動止萬福某來日無多¶前塗就窄羅雀
之門亦無雀可羅矣軍将打門蓬¶首出問乃吾天上故
人飛墮雲錦之書訪問生死¶之語詞温如春意厚如親
至於清酒百壺花羅八¶兩東坡江瑶之品蔚宗寳熏之
妙紛委狎至殆将¶塞破野人茅棟矣酒錢與鄭衣著遺
白數百年無¶此事矣古風蕭蕭公獨追還士俗所闗與
時髙下<md:KR4d0266_SBCK_108-7b>¶豈細也哉顧老病之人無以堪之耳言之多多
亦¶祗以贅頗聞莫徭小蠢隨即殄殱頗勤指蹤否大¶兒
<pb:KR4d0266_WYG_109-8b>
數來迎侍張帥亦一遣泛宅初欲一往竟未能¶也東湖
西山招王勃喚山谷尚不要徐洪那要病¶翁耶荷荷未
見願言&KR0903;重即還雞翹豹尾之間以¶昌斯文¶
　　　　答彭澤王縣尉¶
某恭承千里寄聲示誨文編讀至潛玉述宣子誄¶詞氣
沛然如銀河倒挂孰能禦之進而未憖老夫¶當避路矣
王亞夫有子可賀也已二境詩呈似一<md:KR4d0266_SBCK_108-8a>¶笑¶
　　　　答黄宰
<pb:KR4d0266_WYG_109-9a>
某䝉命戒新學記書丹夫以賢令君之盛舉鄉丞¶相之
古文而某乃得挂名經端縱不我命猶将求¶旃矧有命
乎示及方目巻子即當落筆¶
　　　　與江陵范侍郎¶
某伏以即辰離治厥初清暑猶穉恭惟判府安撫¶閣學
侍郎尊契文卧䕶北門身作長城威恵交加¶天人咸若
台候動止萬福某老病日侵僵卧待盡¶眇然未有參拜
之期不勝大願願言式玉厥躬以<md:KR4d0266_SBCK_108-8b>¶棟吾道即間兩社均
<pb:KR4d0266_WYG_109-9b>
宏四海¶某一昨台座持祥刑之節於湘江某服輓輅之
役¶於建業大兒長孺每得從載後車於淡巖浯溪之¶上
是時嘗一奏記未㡬相如諭蜀晝繡錦里而野¶人則解
組懸車歸畊巖石之下楚星巴月相望萬¶里公之便了
我之奉一皆隔其蹟矣然雪山倚空¶而照人伶俜之影
無一日不在光映之中也契文¶正學懿文何必減當家
之玉堂鳯池孤忠壮節何¶必減宗人之文正忠宣人物
無不及而名位有未¶稱僕寧勿言言之生癭姑置姑置
<pb:KR4d0266_WYG_109-10a>
每懐館中之樂<md:KR4d0266_SBCK_108-9a>¶公之珠乗自史院而東出僕之柴車自
提舉㕔而¶西入相顧交揖竚立小語今如在天上而况
賞梅¶石渠登髙風篁也乎僕亦勿言言之斷腸¶
某惶恐再拜進越敬問台座自揚徂荆浮家移鎮¶嫂氏
淑人一行尊穉能勿勞勩即日恭惟䝉福山¶則令似直
閣今㡬人先是未塗(闕/)麝之時每動乃¶翁之念今有子
萬事足矣老妻兒女列拜起居有¶廬陵委否某惶恐賤
懇第三男幼輿不量穉騃初¶習為吏充員澧州慈利縣
<pb:KR4d0266_WYG_109-10b>
監税故人作尹眼為青¶之句願賦山谷是詩也又有至
懇長孺之妻兄承<md:KR4d0266_SBCK_108-9b>¶直郎澧州推官吴璪文詞炳蔚才識
敏明亷已仁民足¶周世用某淳熙己酉假守筠陽之日
渠為户掾極¶頼其助是時未作親也首以京状薦之今
又有余¶丞相顧守二章矣唐憲亦許以職司之章舉之
獨¶合尖未有盛舉敢告契文帥司特輟今年下半年¶一
京削以成就之不啻某受此龎鴻之恩至懇至¶禱¶
　　　　答湖北唐憲
<pb:KR4d0266_WYG_109-11a>
某奏記節下三致一志焉伏勤誨答訪問生死情文¶絢
練榮感萬斯幼輿初習為吏便䝉天上故人招<md:KR4d0266_SBCK_108-10a>¶為入幕
之賔脱之潢汙轉之清波使某與老妻聞¶之感激不寐
也吳推文字極費區處死罪䝉許來¶嵗京削至感至感
聞家塾一新義學多士朋來敬¶往一古詩以詠歌盛事
惟一笑而棄置之¶
　　　　與澧州趙守¶
某惶恐敬致賤懇推官吴承直璪大兒之妻兄也¶文詞
<pb:KR4d0266_WYG_109-11b>
炳蔚才識敏明亷已勤民足優世用某淳熙¶己酉假守
筠陽渠為户掾極得其助是時尚未作¶親也首以京削
薦之今又有余丞相顧守二章唐¶憲亦許以職司之章
所大缺者合尖之舉也適有<md:KR4d0266_SBCK_108-10b>¶天幸乃獲趨事㦸纛之末
光敢望台慈特輟上半¶年一京削以成就之似聞幕下
賔贊多初官未用¶得文字計亦無争者惟台座一灑薦
墨則五章之¶恩併歸門下不然則九仞虧一簣矣其利
害輕重¶大小仁人必動心焉
<pb:KR4d0266_WYG_109-12a>
　　　　答吳節推¶
䝉諭趙澧州書今上納如看訖却緘蠟而投之范¶帥亦
有一書幼輿託庇并求尊親京削令幼輿録¶呈也唐憲
回書封去某又再懇之矣陳漕無半面¶不曽通書亦不
曽作幼輿託庇之書彼此無情分<md:KR4d0266_SBCK_108-11a>¶豈可干求談何容易
不惜取辱但無益耳餉脯醯¶果實至感¶
　　　　答吉州趙倅¶
某恭聞總司盡蠲糴事此葢通守仁賢深軫民瘼¶誠心
<pb:KR4d0266_WYG_109-12b>
所格金石為動某何力之有重勤謝幅何敢¶當也叙報
不莊惶恐惶恐¶
　　　　答江東耿運使¶
某伏以即辰祝融仲月昌歜佳辰恭惟都運大監¶殿撰
尊契文玉節拂天冰漕流地百吏秋廩一路¶春生髙厚
給扶台候動止萬福某老病日侵少安<md:KR4d0266_SBCK_108-11b>¶田里皆天上故
人五緯之芒九河之潤所照映而¶滲漉者敢忘所元未
遑參拜願言保合太和對揚¶休命即侍甘泉用光吾道
<pb:KR4d0266_WYG_109-13a>
某頃者台座自陜以東召公主之適小兒入京因¶之奏
記仰勤報教㷀然餘生介在邨落如坐井底¶乃不知有
蘐堂之戚不獲修生芻之弔今奉¶尺素赴告乃始聞焉
欲唁則後矣所謂既除䘮而後¶越人來弔者耶死罪死
罪台座經世之材冠出漢¶庭諸老之右郎星卿月使節
州麾顯庸加績簡在¶上心久矣寄徑簮橐運掌鈞樞端
不作難此海内所仰<md:KR4d0266_SBCK_108-12a>¶目也五年之間再臨舊部孰不有
下喬木之歎尺¶一式遄可倚而竢
<pb:KR4d0266_WYG_109-13b>
某挂冠林下死灰不燃朽株不¶芽過者掉臂而契文不
逺千里詒書寄聲訪其生¶死此事今無古或聞也摧謝
之詞萬此寧有足耶¶¶
某惶恐再拜敬問契家台婘即日恭惟尊穉䝉福¶餉以
天花摩姑鰒魚鯊線海錯宣筆下拜珍感之¶至大兒長
孺荷合尖之大恩得僥改秩之官南昌¶行且一考次公
幼輿為衡澧税官亦皆之官矣併¶辱下問尤感尤感<md:KR4d0266_SBCK_108-12b>¶　　　　答韓總領郎中
<pb:KR4d0266_WYG_109-14a>
某伏以即辰五絃解愠八能奏音恭惟奉使總領¶郎中
尊契文上應列宿外饟師干天人是孚河嶽¶盡䕶台候
動止萬福某老病日侵未先朝露微我¶天上知己幬以
慶雲之恵何以逮此未占參拜願¶言導迎叶氣襃對龍
光即第從臣之嘉頌¶
某恭審對越紫泥鶱翔粉署氣衝星象虹貫依烏¶之躔
饟給貔貅輻湊泛舟之役恭惟驩慶某屬者¶奏記控於
司聴以鄉邦疇昔之小饑祈臺府蠲除¶於糴事大懼芻
<pb:KR4d0266_WYG_109-14b>
言之僣自投繡斧之誅敢意宣慈<md:KR4d0266_SBCK_108-13a>¶未忘舊部應之如響
報以好音暖然似春沛以潤¶澤免符既下闔境驩呼顧
病夫欲謝而未能忽行¶李鼎來而繼好一封雲錦訪問
死生千花越羅衣¶被寒苦侑以肴核罔非珍芳鰒勝絶
於漸臺鯊宛¶同於周雅紅曬如𤓰之棗霜清大谷之梨
旅百於¶前有萬其寵徒知九頓首而坐書不盡言安得
一¶交臂而談愛而不見仰惟丈席下燭寸心幸甚¶¶
某惶恐再拜借問金堂玉室之閥安期羡門之婘¶即日
<pb:KR4d0266_WYG_109-15a>
恭惟亟䝉祉福尊穉惟鈞某病身無可用<md:KR4d0266_SBCK_108-13b>¶然取履結襪
尚堪為役¶
　　　　答鄒校書¶
某伏以即日五絃解愠八能應律恭惟校書校理¶秘文
依光東璧天棐忠賢台候動止萬福某老病¶日侵前塗
就窄未先朝露䕃映所逮敢忘歸倚侍¶見眇然願言愛
此大業對越休命十年鳯沼某也¶尚竊遲之某深山野
人雉兎之與處魚鼈之與渚¶幽屏寂寂姓名不入修門
<pb:KR4d0266_WYG_109-15b>
書問不至朝貴曽謂一¶代名勝以卓詭切至之言而當
聖心以博習修潔¶之儒而表冊府乃於霄漢之上墮雲
錦之書以辱<md:KR4d0266_SBCK_108-14a>¶收之不以其耋老而加斯須之敬乎惟名
髙而詞¶之卑徳盛而心之不足此古聖賢進徳無底之
壑¶也顧肯與鄉里小兒校科級而競名爵也耶趙載¶道
所委記亭子之文某也淺之為丈夫矣以是媿¶執事¶
　　　　答彭憲¶
某伏以五絃解愠八能應律即日恭惟提刑直閣¶郎中
<pb:KR4d0266_WYG_109-16a>
尊契文霜臺拂日玉節倚天一路春生百吏¶秋肅天棐
忠賢台候動止萬福某來日無多未先¶朝露者不曰仲
尼上律之天覆幬而生殖之乎一<md:KR4d0266_SBCK_108-14b>¶寢一飯敢忘所元舊
因疾趨肅容過閾折屐損一¶将指疇昔夜痛呻吟呼天
起視東牕殊不肯白清¶曉命瘦藤跣而出忽有軍将打
門童子走報天上¶知己詒我一封雲錦之書慰存酸寒
訪問生死發¶而占之再拜三讀不覺失痛楚之所在檄
愈頭風¶僕始不信乃今知之此恵已不勝其渥矣而又
<pb:KR4d0266_WYG_109-16b>
申¶之以名酒佳實之餉縹玉芳冽金漿澄清先薦屏¶攝
而後敢洗琖開嘗漢之蘭生隋之玉薤程鄉之¶若下沙
落之醁酃風味勝絶所謂有過成荘無不¶及焉至於來
禽山風滿把月露昭洗色香味尚帯<md:KR4d0266_SBCK_108-15a>¶林下氣韵也一杯
徑醉深入無功之鄉親睹伯倫¶之徳天髙地下之不知
而何樂正子春之疾之¶知哉感戢意氣姟兆未多也鄉
邦自入夏五風十¶雨未足以喻今嵗大抵三日而霡霂
五日而滂沱¶不冒田疇不漂室廬食新之望在浹日間
<pb:KR4d0266_WYG_109-17a>
耳微祥¶刑使者平反空圄之仁感召嘉氣曷濟登兹退
之¶云胡不均宏俾執事樞山谷云三十餘年霖雨手¶淹
留在外作時豐古今同此歎也侍見未有前期¶不勝大
願願言愛此大業對越休命細札除書旦¶晝以須
　<md:KR4d0266_SBCK_108-15b>¶　　　答蜀帥劉尚書¶
某伏以即辰六月徂暑南風之薫恭惟判府制置¶龍學
尚書尊契文卧䕶天西名震闗外忠勤昭格¶髙厚給扶
台候動止萬福某病與老期前塗就窄¶覆露所逮未先
<pb:KR4d0266_WYG_109-17b>
狗馬填溝壑耳餘無足為知己道¶者楚星蜀月萬里相
望何從得一瞻玉山滿聴韶¶鈞願言愛此盛徳大業作
我明堂一柱即補虚左¶之席¶
某日嘗奏記西征前茅之𨽻上林之鴈石頭之函<md:KR4d0266_SBCK_108-16a>¶杳如
也第覺風來雪山水下灔澦帯仁聲而挾威¶譽日夜與
之俱東允答平生期望於一世盛名之¶下者甚欣甚賀
厮赤三輩清曉剥啄柴扉驚起猿鶴之¶夢真謫仙所謂
手把一封書如天落雲錦也送以¶書冊之富侑以藥物
<pb:KR4d0266_WYG_109-18a>
之珍降拜萬感某頃在¶金陵京文是時帥蜀以通鑑唐
書為寄至於太平¶御覧之書疇昔聞名何嘗夢見此恵
尤不貲也方¶當問龍乞水洗開病眼晴窻棐几時展一
編便如¶見諫議面也小詩摧謝見於别牋惟一覧而投
之¶苦海耳<md:KR4d0266_SBCK_108-16b>¶某惶恐再拜進越敬問金堂玉室之閥安期羡門¶之婘
即日恭惟尊尊幼幼䝉福山則諸郎學士直¶閣俱未嘗
展連敖之謁仕學之優衣鉢之付無然歆¶羨之詩某所
<pb:KR4d0266_WYG_109-18b>
以願賦也大兒獲倚通徳之門巢萬¶間之厦風雨不動
如山矣中男皆已之官極感多¶問如陳開州雖不及一
受此鞭竟䝉約王茶馬同¶上禰墨不翅某受此龎鴻也
羅普州荷寄支積奉¶即送其子渠自有謝緘今付來騎
呈似京文當國¶天下之士受隂賜多矣當時未必知也
今乃知之¶矣而九京不可作矣煎膠續絃不在門下而
焉在<md:KR4d0266_SBCK_108-17a>¶乎惟毋忽¶
　　　　答本路張帥
<pb:KR4d0266_WYG_109-19a>
某伏以即日六月徂暑南風之薫恭惟判府安撫¶閣學
尚書契文以北斗喉舌之淵曜鎮南紀波瀾¶之上流令
修户庭民安田里天人咸若茀禄鼎來¶台候動止萬福
某視䕃及夕未先朝露慶雲在上¶敢忘所元願言愛此
大業對越休命虚左之席舍¶我其誰¶
某深山野人誠不自意天上知己遣紅塵之一騎¶墮雲
錦之尺書寸金雙玉之詞秋月華星之字訪<md:KR4d0266_SBCK_108-17b>¶問生死慰
存酸寒此恩不貲矣而蘭生玉薤飲以¶公瑾之醇徳雲
<pb:KR4d0266_WYG_109-19b>
腴雪乳濯以玉川之清風魚麗于¶罶之鯊赤鯉有神之
鰾又屬饜其口腹而燕及其¶室家至於念炎官火繖之
藴隆則揮之以安石之¶蒲葵憐明窻棐几之寂寥則富
之以剡藤之玉板¶窮兒暴富真成塞破茅棟矣恩意隆
重何以堪之¶降拜感慚惟誦淵明冥報以相詒之詩以
謝姟兆之¶一二而已載惟老病之身未死之間有願未
伸剰¶欲駿奔府廷望見瓊樹而嵇康之嬾不翅七者之¶
不堪李陵之憊亦復屢鼓而不起情與願違豈非<md:KR4d0266_SBCK_108-18a>¶天哉
<pb:KR4d0266_WYG_109-20a>
然先生解榻之意非有胸無心者其誰不懐¶終當一往
以讎千里命駕之債僕之業在載馳卒¶章之二言矣某
既濯冠盥手發書占之矣則又有¶文書一函啓縢未既
而珠璣盈把霜雪回光奪目¶聳神應接不暇葢于湖先
生之手澤也篤素先生¶有命命以挂名左方夫豈不榮
然以嫫母譽南威¶以拙工讚瑜珥借不自忸其若旁觀
明眸者何勉¶署數語竟不能竒塞先生長者之命而已
戒及頥¶菴詩集序引併奉教頃者天幸乃獲瞻拜淩煙
<pb:KR4d0266_WYG_109-20b>
之¶冠劍僣哦四字視吕化光二十四頌東坡徳威之<md:KR4d0266_SBCK_108-18b>¶詩
彼将僕命我矣重勤齒及震虩以之¶
某惶恐再拜進越敬問台閎玉婘即日恭惟尊穉䝉¶福
山則有委細大唯命長孺愚騃不肖仰戴仲尼¶上律之
天宻巢子美突兀之屋今知免矣闔族感¶恩庸有既乎
更祈終恵不勝大願¶
　　　　答廣西張經畧¶
某伏以六月徂暑南風之薫恭惟判府經畧敷文¶左史
<pb:KR4d0266_WYG_109-21a>
舍人契文以五侯九伯之帥撫百粤羣蠻之¶封威徳兩
崇華裔交慶三神盡䕶台候動止萬福¶某老病日侵荆
扉晝閉不逢東西行者之便無從<md:KR4d0266_SBCK_108-19a>¶奏記以為建牙開府
之賀而羅令之歸首奉一封¶之雲錦訪問生死慰存寂
寥温詞劬愉厚意篤宻¶所謂故人情誼晚誰似令我手
脚輕欲漩也台諭¶以謂蠻俗本自易於填拊非漁小利
者激其變則¶徼竒功者促其變可謂洞見西事之根撥矣
嘗愛¶亡友張欽夫帥八桂日有勸農之詩曰國之大法
<pb:KR4d0266_WYG_109-21b>
有煜其垂葢欲爾驚非欲爾施爾或自麗予疚予¶恫安
得予心逹乎爾衷此真臨人而有父母之心¶者也此意
與契文章貢謝表異詞而同指端可相¶為表裏矣惟契
文但辦此心何病蠻俗之不懐事<md:KR4d0266_SBCK_108-19b>¶功之不集哉甚賀甚
賀羅令具道契文知遇訓誨¶之意居諸邑之右甚願展
布四體罄竭尺寸允答¶恩地古人之為知己者死死尚
可而况為之用且¶求自見於斯世哉破白京削之諾極
知踐言必不¶侵為者亦遵紙尾赫蹏之囑不敢漏師於
<pb:KR4d0266_WYG_109-22a>
多魚也¶一笑衡陽兒子次公昔嘗叅拜再見荷未忘牖
間¶之半面且屬齒牙之借譽老懐榮感簡簿老儒尤¶䝉
青眼寒士之光也益公事出非意初欲一出謁¶之縁每
一見必來山間報謁不欲勤之第以一行¶之書問勞之
而已荷問及某與益公同感厚意也<md:KR4d0266_SBCK_108-20a>¶未見願言愛重盛
徳大業即還甘泉之著遂膺鈞¶樞之拜台婘尊穉即日
受祉惟鈞有委不鄙夷之¶乃幸¶
　　　　與湖北陳提舉
<pb:KR4d0266_WYG_109-22b>
某伏以即辰季夏之月南風之薫恭惟提舉寺正¶玉節
倚天使華拂日登攬有俶風稜肅如三神所¶釐台候動
止萬福某吉蠲泓頴奏記連敖未占參¶拜不勝大願願
言愛重大業對揚休命即還第頌¶之綴¶
某頃在千官雲片之末行因得盡交四海之名勝<md:KR4d0266_SBCK_108-20b>¶而泉
山為最名相如梁公則知己之深者詩人如¶傅安道則
投分之厚者是時已聞執事其徳似太¶丘其文似子昻
其詩似後山至於領部内則有穉¶圭之令聞贊廷尉則
<pb:KR4d0266_WYG_109-23a>
有于公之隂徳典名藩則有¶次公之治行其所立皆卓
然如太嶽之玉立煥然¶若斗柄之天垂也而僕也獨與
執事出處不齊也¶如相避然寸心欿然至今遺恨今乃
欲以尺紙之¶敬抒中情之勤以納交於英簜之末光前
無契好¶後無介紹或者以為驟一則野人一則顯仕或
者以¶為僭焉抑聞孔文舉與李元禮初無一日雅而文<md:KR4d0266_SBCK_108-21a>¶舉逺引仲尼伯陽之交以為世契元禮然之吾家¶徳祖
與公家孔璋同為子建之賔客非世契乎豈¶曰驟之云
<pb:KR4d0266_WYG_109-23b>
乎張文濳與公家後山初不相識而以¶一書定交所謂
朝陽之光在納乆矣者其書云耳¶則僕之尺紙豈曰僭
之云乎太史公曰可為知者¶道難為俗人言也¶
某惶恐再拜僭越敬問金堂玉室之閥安期羡門¶之婘
即日恭惟尊尊幼幼受祉山則某老矣無能¶為役然尚
堪取履結襪也遲速惟命某惶恐致敬¶先生長者之初
不應便有請謁亦惟曠度盛徳是<md:KR4d0266_SBCK_108-21b>¶恃小男承務郎澧州
慈利監税幼輿筮仕之初愚¶騃無似適有天幸乃獲趨
<pb:KR4d0266_WYG_109-24a>
事外臺之下風敢望幬¶之以仲尼上律之天庇之以子
美突兀之屋俾得¶竊斗升以活其孥効尺寸以展其力
終始保全免¶於罪戾不勝寒士如天之福¶
　　　　答張主簿¶
某恭承誨帖貺以髙廟日厯全書某葢嘗充員吏史¶官
載筆一人之數然無力抄傳今忽拜賜喚醒史¶館之昨
夢驚喜其可言哉第先使君行状非如皇¶甫持正之文
一字恵一縑者乃䝉潤筆之禮如許<md:KR4d0266_SBCK_108-22a>¶不貲何如其感又
<pb:KR4d0266_WYG_109-24b>
何如其怍也摧謝不莊不勝主¶臣先使君尺牘敬跋數
語歸諸挿架云¶
　　　　答郭敬叔教授¶
某伏奉劄翰諗以令子試藝恩數伏惟驩慶第五¶法小
靳未稱所挾然父子世方圜動静之科允曰¶吾鄉衣冠
之盛事矣大年之父同叔之子猶将弱¶焉如某諸子若
孫之罷駑皆豎幡而降自崖而反¶矣政使累月笞之亦
何益也不勝其羡乂不勝其¶妬耳一笑(闕/)文附此致賀
<pb:KR4d0266_WYG_109-25a>
云陳丈書信已領¶
　　　　與余直閣<md:KR4d0266_SBCK_108-22b>¶某伏以即日秋暑小却新涼入郊恭惟恩舘大孝¶宫使
直閣驟嬰陟岵之戚偏奉樹蘐之養天棐純¶孝孝履支
持萬福某敬上記連敖伏惟財幸¶
某屬者先丞相茸纛就國奏記辱報竊知申甫蕃¶宣之
喜䕫龍强健之身謂夀考百年未艾也近旬¶浹間遽傳
赴告薨逝聞問哀痛一慟欲絶仰惟先¶丞相宿徳尊於
<pb:KR4d0266_WYG_109-25b>
四朝元勲冠於一代皇上為之震¶悼朝野罔不相弔直
閣孝誠至性驟失所天何以¶堪之然不形毁瘠者聖人
之大戒樹立門户者人¶子之大孝敢請强歠淖麋稍進
溢米漢之𤣥成唐<md:KR4d0266_SBCK_108-23a>¶之徳裕與本朝之吕晦叔范堯夫世
襲台踵鼎美¶名徳此某所望於直閣者孺泣難繼哀不
勝喪豈¶某所望於直閣某老病不克駿奔㑹哭於縿幕
之¶前敬遣女壻陳丞經代某一行不腆奠儀列之香¶状
祭文矣敢冀台察
<pb:KR4d0266_WYG_109-26a>
某惶恐進越再拜敬問北堂國太夫人即日恭惟¶哀疚
方新懿候萬福老妻敬致起居慰唁之悃恩¶閎台婘長
稚均祉諸令弟直閣附此弔問有委不¶外¶
　　　　與范侍郎<md:KR4d0266_SBCK_108-23b>¶某異時簉羣玉之山侣振鷺之渚不自知其為天¶下之
至樂也老病棄官居閒處獨毎一興懐並㳺¶英俊之日
欲再覿其末光餘韻何可得哉至於蘭¶薫雪瑩玉粹金
昭可愛可親可師可敬惟吾范丈¶一人而已雨来升奠
<pb:KR4d0266_WYG_109-26b>
後雪戒致齋前之句恍若甃¶瓊有如種玉之牋至今口
誦心藏而不能忘也荆¶州楚蜀之衝有古英雄之遺烈
迨暇登臨當塞破¶錦囊矣恨不得上下巖壑追逐雲月
棄百事而從¶其後也属者建牙之初過不自量其一寒
之野夫¶乃敢奏記於十連之大帥未審或取而一覽未
忘<md:KR4d0266_SBCK_108-24a>¶握手論文之雅乎抑一擲而棄之云我方有公事¶子
姑去乎公尚忘我天下誰記我者一笑某不勝¶主臣敬
洊致其懇大兒長孺有妻兄澧州推官吳¶承直璪建炎
<pb:KR4d0266_WYG_109-27a>
尚書表臣之孫隆興監丞松年之子¶也文詞炳蔚才識
敏明亷已仁民足周世用近嘗¶進越薦之門下收之允
足為桃李之嘉種今幸有¶舉者四員秩滿近在嵗杪行
百里而半九十山九¶仭而虧一簣仰惟仁人能不動心
敢望台慈特輟¶今嵗下半年一京削以合浮屠之尖此
恩不貲溟¶渤非深嵩岱非重也倘辱沛筆端之膚寸導
畎澮<md:KR4d0266_SBCK_108-24b>¶於章奏豈惟吳君如天之福抑亦某實並受之再¶
瀆之辜無所逃遁皇恐皇恐
<pb:KR4d0266_WYG_109-27b>
　
　
　
　
　
　
　
　¶誠齋集巻一百九¶
<md:KR4d0266_SBCK_109-1a>¶
<pb:KR4d0266_WYG_110-1a>
欽定四庫全書
　誠齋集巻一百十¶
　　　　　　　　　　　　宋　楊萬里　撰
　¶　尺牘¶
　
