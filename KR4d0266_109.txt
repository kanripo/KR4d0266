# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:15.070058
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 109
#+PROPERTY: FILE SB04n0515-109誠齋集-卷第一百九.
<pb:KR4d0266_SBCK_109-1a>¶
誠齋集卷第一百九¶
　　　　　　　廬陵楊　万里　廷秀¶
　尺牘¶
　　　答虞侍郎¶
某伏以即日廪秋暑退新凉入郊恭惟侍郎左史¶
舍人國史尊契丈玉立甘泉天棐忠盡台&KR0049;動止¶
萬福某老病塵狀已廹夕曛摧隤餘生未先朝露¶
天上故人幬我幪我之恵也念念欲致一字之敬¶
多問絪慿極知叔孫草儀為時緜蕝正當橋山事¶
嚴之秋既而季孫奉使為國光暉又有漢節星馳¶
<pb:KR4d0266_SBCK_109-1b>¶
之役蹉跌至此竟䝉雲錦之書先墮柴荆之下情¶
&KR0105;至到詞氣劬愉至於毛頴所不能盡之精㣲又¶
託蘓君口以&KR0019;授其懇&KR0323;古之交也将别而悲後¶
之交也既别而不思今執事之於野人一别之後¶
無歳不存問無書不慇懃在外既不踈居中弥不¶
踈此豈野人有可思蓋執事自作古人事而見思¶
野人也祗荷魯僖之詩不云乎萬有千歳眉夀無¶
有害少陵之詩不云乎雲霄今已逼台衮更誰親¶
敬賦二詩以仰祝焉㑀惟財幸¶
某惶恐再拜進越敬問金堂玉室之宅安期羡門¶
<pb:KR4d0266_SBCK_109-2a>¶
之婘即日恭惟尊尊㓜㓜受祉山則某老矣無能¶
為役若曰取履結韈尚堪指縱也長者諏及陸賈¶
徧過諸子南昌大児去之尺有咫尚未能作意一¶
徃矧某餘乎退之云東西南北皆欲徃千江隔兮¶
萬山阻一笑然中男次公秩滿将來皈矣¶
某荐䝉别紙鐫諭斐然之文欲求當代名流善書¶
者書之以入石敬聞命矣抑非元次山之頌莫称¶
魯公之妙&KR0030;非六一先生東園之記莫称君謨之¶
竒字某也何人乃承此寵悚仄悚仄¶
　　　答周丞相¶
<pb:KR4d0266_SBCK_109-2b>¶
某昨委材翁携擬試詩賦呈似而不敢奏記蓋恐¶
仰廑玉字之報今反拜賜華衮之褒栄懼交如也¶
六王畢日五色本是丞相擢桂之長技某本以墨¶
義進而斆安石之洛詠焉其廣眉半額舞袖琅當¶
手足俱見矣昔半山老人公讌觀優未嘗觧顔而¶
一日偶對之不覺一粲或以問公公曰吾久思咸¶
恒二卦不得其義適得之而喜耳某或者献咲而¶
適遭其喜乎摧謝不荘仰惟原省¶
　　　答澧州趙知府¶
某屬者寄牋不量老朽退休之人進越以親戚吳¶
<pb:KR4d0266_SBCK_109-3a>¶
推為薦仰干中二千石親民任使之京削挾今之¶
請行於今之俗是犯二不韙焉觀㔟凉燠者今俗¶
不然矣大児長孺嘗得京丞相面作親札薦於胡¶
緫胡緫不畀㔟之燠者莫相君若也而尚不功以¶
其非言路非執法之書也然則燠中&KR0980;諼而不能¶
炮烙我者亦不能動悟也况某退休氷氏之人乎¶
此其犯不韙一也昔祁大夫舉其子君子不以為¶
私近世吕文穆公舉其猶子文靖至謂有宰相才¶
當時聞者不以為欺至於齊則有司以其為宰相¶
映之弟而不敢敢焉某何人薦其犯黨於執事其¶
<pb:KR4d0266_SBCK_109-3b>¶
不曰私且欺乎此其犯不韙一也敢謂執事度越¶
一世之拘攣追還千古之竒偉得其書躍如也舉¶
其人沛如也又且報之曰來書之品題人物一言¶
一字無非真實語矣退之云翁大人不疑人欺已¶
俟髙何足道哉㣲執事孰可以當退之之所云者¶
乎多言何足以謝大恩之万分獨以居今之俗行¶
古之道為執事賀也¶
　　　答福州帥張子儀尚書¶
某屬者奏記仰于筆端之膏潤牒試王親慈辱報¶
教聴請竊聞熱官要人求者不少皆　&KR1138;距之獨¶
<pb:KR4d0266_SBCK_109-4a>¶
曲徇一故交野人之求薦舉不以勢而奪交游不¶
以寒而棄萬物皆流金石獨止孟子所謂豪傑之¶
士不在門下其将焉在寸心感服那有量數疇昔¶
呼偷児之簡遂玷鐫鑱送似墨本覧之汗如水漿¶
可以為縱筆浪言者之戒矣傳聞三山公帑有唐¶
文粹大字板本嘗求一編以遮老眼未拜賜何也¶
得寄王應旂秀才許無沉浮耳¶
　　　與權運使¶
某惶恐敬致廹切之懇女夫子修職郎泰寕縣丞¶
陳(經)贍於學問工於詞章臨民廉恵遇事勤敏蚤¶
<pb:KR4d0266_SBCK_109-4b>¶
年登庚戌科第前任為吉水主簿今者適有天幸¶
乃獲駿奔趨事于卿月使星之末光天其或者将¶
與之挿羽翰而雲飛脱泥塗而淵泳也某過不自量¶
其老退之蹟輙恃與台座前有同朝十五年之旧¶
後有鄰邦二千石之范僣致古人内舉不避親之¶
懇上干筆端膚寸薦進之潤竊惟陳丞前任未滿¶
而觧官今任通理至來嵗之冬乃成三考妄意欲¶
望台座特輟嘉泰三年上半年一京削以為破白¶
之舉名賢一唱諸䑓必和儻辱未忘貧賤之交尚¶
篤金石之契驩然収䘏仍乞來嵗先賜照牒以慰¶
<pb:KR4d0266_SBCK_109-5a>¶
安老懐信其有可望之期也仰惟此不報之恩泰¶
華未為重渤澥未為深豈惟陳丞得出門下實某¶
得出門下也一寸丹心天實臨之¶
　　　與周丞相¶
某宿昔奏記且以虞公銘詩呈似一寸丹心端欲¶
求指畫之益非以徼浮實之譽也乃上勤鈞翰之¶
報至假以子長之褒且謂彪固而下不論聞命辟¶
易汗背頳顔抑某偶當虞氏兄弟授簡之責永懐¶
知己不報之恩舍己不羕復誰諉者閔免下筆所¶
謂傖父學人作馨語児童羅盎効樽俎者仰睇彪¶
<pb:KR4d0266_SBCK_109-5b>¶
固之門墻尚不敢充員於衙官筆吏之列而何暇¶
子長之議也乎非小人不肯之患子長不肯之患¶
也汱哉丞相専以文許人乎至以子長許人乎此¶
栁所云不爾則人不果奨者乎亟掩荀跡之耳未¶
敢頓包胥之首也以榮以懼以媿以感示教當改¶
為神道碑即已登時剔改書丹矣至如書史誤以¶
勠為戮亦䝉是正而文病之尤者乃獨不揮匠石¶
斵鼻之斤不試醫王洗腸之方豈姑摘其細以塞¶
其求靳其妙而不屑於教乎再作得一書答虞氏¶
兄弟今納一本不寕唯發仲尼之一莞猶未絶望¶
<pb:KR4d0266_SBCK_109-6a>¶
於竄定之誨¶
　　　與隆興張帥¶
某惶恐小禀女夫子修職郎新泰寕丞陳(經)贍於¶
學問工於詞章早年中庚戌科前任為吉水簿今¶
兹之官汎舟之役塗出南浦欲䣛行於橐兠㦸纛¶
之前茅以望見台斗喉舌之末光仰惟一世之儒¶
宗攵師天下之鉅人長徳謂之進而不拒使得瞻¶
仲尼之日見老子之龍後進之士如天之福何以¶
代此進越惶恐¶
　　　與本路提舉張郎中¶
<pb:KR4d0266_SBCK_109-6b>¶
某惶恐小禀女夫子修職郎新泰寕丞陳(經)工於¶
詞章逹於吏事早年中庚戌牓前任主吉水簿今¶
兹之官汎舟之役道出臨川仰慕一代名徳之尊¶
願瞻八使光華之末敢望户郎不拒連敖謂進俾¶
得以觀道徳而聴教誨不勝後進之栄耀¶
某惶恐再禀大児南昌令長孺無能不才適有天¶
幸乃獲充負弩先驅之少吏願追随掃門舍人而¶
不得敢謂台座攬轡之初小子奏記之日遽䝉灑¶
薦士之墨剡陟明之章先之以照移申之以奏牘¶
舉詞衮栄恩意山峨蓋下土鯫生欲求而未敢發¶
<pb:KR4d0266_SBCK_109-7a>¶
者顧搢紳先生未見而先收䘏之老身栄懐罔有¶
藝極空臆摧謝万不一陳仰惟原省¶
　　　與本路提刑彭郎中¶
某惶恐仰恃天上知己二十年睠與之雅敢雁行¶
避影進越致廹切之懇大児南昌令長孺無能不¶
才適有天幸乃獲充負弩之先驅被二星之末光¶
全度盡䕶粗安庇職竊斗食以活其孥未在西曹¶
適滿之科荷戴恩私盡室同心也重念此児自㓜¶
訓以一卷之書年十有八嘗忝鄉薦技能淺陋竟¶
以門子而進故墮在千官之底仰惟台座一世之¶
<pb:KR4d0266_SBCK_109-7b>¶
儒宗文師四海之鉅人長徳餘論所及枯枿再春¶
敢望不斳筆端膚寸之潤誕寘屬吏薦墨之後或¶
以奏課或以察亷或以陞陟或以十科或以所知¶
一字拜嘉皆踰華衮靡有細大莫非異恩第得在¶
狄梁公桃李之囿某死不恨矣不避古人舉子之¶
私上于膚使拔士之牘一寸丹心不任悃&KR0323;頃嘗¶
預禀矣¶
　　　謝隆興張帥薦大児¶
某惶恐大児南昌令長孺無能不才適有天幸乃¶
獲充員牛馬之下走仰依台斗之末光玉振之所¶
<pb:KR4d0266_SBCK_109-8a>¶
開明慶雲之所覆露受愛容察成始成終此惠已¶
萬萬不貲矣敢謂䝉國士之知度越百軰特灑薦¶
士之墨剡發陟明之章孝友問學慈祥公勤顧小¶
子未能於一焉拜舉詞難并之四者矜其栄則華¶
衮未縟較其恩則岱宗猶輕父子懐仁靡捐莫報¶
泚筆摧謝未究万分仰惟台察¶
　　　答趙户送糟蟹囬送黄雀并黄雀肝心醤¶
糟丘觧系久矣寄絶交之書詩人審言恵然送解¶
顔之味酌渌&KR0789;而延問吐黄中而載欣箸以籌之¶
瓶之罄矣投桃報李媿英瓊玉案之兩無披緜多¶
<pb:KR4d0266_SBCK_109-8b>¶
脂與心腹頭顱而俱徃薄言藉手不稱所䝉伏惟¶
原省¶
　　　送周丞相烝蟹¶
某惶恐彭蠡郭索二十軰用四明法烝之以献極¶
知戒殺故不敢生致免使校人畜之池亦不須送¶
與江夏黄祖也一笑既㣲且瀆不勝主臣¶
　　　答雷運使¶
某伏以即辰廪秋暑退顥氣髙寒恭惟都運煥章¶
吏部玉節天倚霜䑓風飛群黎載歌髙厚咸若台¶
&KR0049;動止萬福某漁釣一岳過者弗顧而霄漢繡立¶
<pb:KR4d0266_SBCK_109-9a>¶
軫一日雅遣行李墮素書重幣以将其意名酒以¶
接其驩誨之養生則有隠居所注之編被以仁風¶
則有晉人所&KR0045;之扇体之燠之恩斯勤斯此殆執¶
事将挽囬古人之光芒以甄冶末造之澆漓而為¶
是舉也不然反躬自視無以堪之世俗感蔵摧謝¶
之語乃無一二可以藉手報嘉恵也光通之侍未¶
知曷日詩不云乎四方既平王曰遄皈又不云乎¶
萬有千嵗之眉夀耆艾敬賦二詩以頌焉仰惟財¶
幸¶
某竊惟則行則蔵聖賢之髙致有光有晦古今之¶
<pb:KR4d0266_SBCK_109-9b>¶
盛節歴選昭代時則有若都運煥章吏部經世之¶
學遐有淵源華國之文絢於藻火是故立之春風¶
玉筝之班而不為泰分之帥閫使軺之勤而不為¶
淹逮兹頻年卷而懐之退蔵於道林岳麓湖山之¶
幽深追逐乎紫岩南&KR1332;名徳之芬香其處也濛濛¶
如隠山之玉草木被其光暉其出也垂垂如出岫¶
之雲海宇徯其膏潤然自西徂東持京兆扶風之¶
節復自北而南為西山東湖之游徃來雍容皆裕¶
如也此其中必有大過人者而世何足以知之哉¶
天之祐宋為之生賢必不為江右一道計昭昭矣¶
<pb:KR4d0266_SBCK_109-10a>¶
退之云胡不均宏俾執事樞今日此責將有在也¶
金馬碧雞之訪豺狼狐狸之問未敢以為門下之¶
賀¶
某惶恐進越再拜敬問金堂玉室之宅安期羡門¶
之婘即日恭惟中外尊穉受祉山則某老矣無能¶
為役抑取履結韈尚堪指縱某惶恐敬致賤懇大¶
児長孺無尺寸長&KR0244;有天幸得充負弩之下走不¶
勝大&KR0133;&KR0133;老先生薫以道徳之馥飫以仁義之膏¶
燾之以仲尼上律之天振之以北海薦士之墨使¶
得為門下桃李廐中病顙實如天之福闔族之栄¶
<pb:KR4d0266_SBCK_109-10b>¶
也一寸丹心毣毣悃悃¶
　　　答全州知府陳秘書¶
某伏以廪秋暑退風露髙潔即日恭惟判府秘書¶
契丈作藩政成民頌豈弟天棐忠貞台&KR0049;動止萬¶
福某老病餘生棄官十年懸車三載雖未先朝露¶
而自絶於斯世久矣姓名不徹於通貴書問不抵¶
於故舊如契丈之賢而攵有四十年與游之雅而¶
亦不敢以一字相聞雲泥相望車笠相遼其㔟則¶
然耳而風誼拔俗意氣邁倫不逺千里遣一个行¶
李墮雲錦之書訪生死於寂寞之濵篤乆要於平¶
<pb:KR4d0266_SBCK_109-11a>¶
生之言此非今人之事也古人之事也顧施之於¶
獨冷之閑人則所謂賢者過之者歟摧謝有陳万¶
此寧足出處殊轍何從晤對鄉若太息願言廼玉¶
在躬以棟吾道即皈視草¶
某惶恐再拜敬問契家台婘即日恭惟尊稚受祉¶
山則有委不彼伏辱四幣二　班箔非環堵之所¶
宜有者拜嘉珍感之至¶
　　　答虞制参¶
某伏以維孟之冬新寒告至恭惟恩館制参直閣¶
燕居潭府徳名彌髙天棐忠賢台&KR0049;動止萬福其¶
<pb:KR4d0266_SBCK_109-11b>¶
棄官十載謝事三年老病摧隤幸安田里慶雲之¶
䕃景星之光實衣被之揆厥所元感幸萬萬惟東¶
序之金鍾大鏞西望邈在天半安得小叩㫪容之¶
聲以啓謏聞敢請謹絪馮戒羞服即膺一札十行¶
之詔徑皈三事大夫之班¶
某伏自壬辰之秋雍國老先生倦台鼎拜孤保三¶
諭蜀父老之日面請鈞㫖求一見東閣之行馬得¶
瞻琪&KR0035;而聆玉振乃知傳鯉庭獨立之訓賛揆路¶
奮煕之功自有人也竊喜竊歎此生端不虗矣囬¶
首旧事便三十年人生㡬何良可太息野人既皈¶
<pb:KR4d0266_SBCK_109-12a>¶
隱林下而直閣抱負經世致主之業潜珍韞櫝自¶
翫其光不屑小出而一施之使朝家不獲蒼舒庭¶
堅世濟之用天下不睹韋賢玄成相業之継獨非¶
缺歟逺辱雲錦之書嘗草草叙報是時臂痛旧疾¶
偶作令女婿陳丞代執管城至今震惕開州人再¶
至乃能具短書以謝伯仲長牋之辱老先生銘詩¶
併以呈似兹不重陳¶
某惶恐再拜敬問恩閎玉婘即日冬寒恭惟尊尊¶
㓜㓜受祉山則有委不外䝉寄贈紅紫素羅三十¶
匹下拜珍感之至婺羅木錦各二匹聊伴空函匪¶
<pb:KR4d0266_SBCK_109-12b>¶
報也児軰辱問勞長孺次公㓜輿皆之官未及奏¶
記以謝先生長者之賜也¶
　　　答虞知府¶
某伏以良月有俶風露髙寒即日恭惟恩館判府¶
直閣身作長城卧䕶國西威恵用章天人咸賛台¶
&KR0049;動止萬福某犬馬之齒今七十有五矣已廹夕¶
曛未先朝露㣲我故人燭之以末光何以逮此蜀¶
月楚星相望各天一方安得對床聴雨握手論文¶
以浣此心之欝陶願言金玉大業棟幹皇家即奉¶
緑綈遂騫紫禁¶
<pb:KR4d0266_SBCK_109-13a>¶
某伏自辛亥之春東來紫氣照臨鍾山石城之間¶
初得瞻北平之碧梧鸞鵠望東山之玉&KR0035;芝蘭蓋¶
雍國老先生之典刑文献盡在魯矣盛徳有後老¶
身定交自賀兩得之也語離一星晝思夜夢曷嘗¶
不在鉅鹿下某棄官皈老山間乃以壬子之秋也¶
三請還笏始危得之寒灰枯草過者掉臂伯仲間¶
尚記憶老門生耶雲錦之書珠玉之唾訪問生死¶
慰存酸寒詞㫖劬愉意氣傾豁老病餘生抵掌頓¶
足覺生意頓囬霜毛再玄也惟經世之學濟美之¶
才小淹外庸日竚光顕如范氏之堯夫吕氏之晦¶
<pb:KR4d0266_SBCK_109-13b>¶
叔此所望於伯仲者老先生碑文已付便了矣短¶
書以謝長牋之辱兹不重出云¶
某皇恐再拜敬問恩閎玉婘即日冬寒恭惟尊尊¶
㓜㓜受祉山則有委不外䝉寄貺紅素羅十有四¶
匹亡史太平治迹老先生制集下拜珍感之至建¶
本詩集一部木綿兩端聊伴空函匪報也¶
　　　答湖北唐憲¶
某伏以即辰良月應期初寒戒&KR0049;恭惟提刑太中¶
尊契丈体上好生作民司命霜凛百吏春煕群黎¶
天人孚休台&KR0049;動止萬福契家玉婘受祉無艾某¶
<pb:KR4d0266_SBCK_109-14a>¶
老病餘生死灰不然貴者所棄旧者所忘也今兹¶
逺䝉一个行李墮以雲錦之書勞苦酸寒訪問生¶
死此古人盛徳之事非今世末造之有者而又寵¶
寄葛洪岣嶁之産罔非玉床箭鏃之英虹氣貫岩¶
寳录浮鼎老者得此隠居扶衰却老之劑仙人長¶
生不死之珍借未能死籍之可落猶庻㡬臞骨之¶
再腴霜鬢之又玄也九頓首以謝嘉恵絫百言而¶
未宣寫耳小児㓜輿孺子不足進於先生長者之¶
門仰辱招延寘之幕下自媿素餐匄返賤職而挽¶
留不置恩禮益篤老懐感激何有終窮出處異轍¶
<pb:KR4d0266_SBCK_109-14b>¶
安得再望見青天白日之清明願言愛重盛徳大¶
業即還雞翹豹尾之班¶
　　　荅彭侍郎¶
某伏以即辰雲葉護霜風乃剪水恭惟&KR0026;使待制¶
侍郎尊契丈淵兮萬物之宗游乎九垓之上天人¶
咸若台&KR0049;動止萬福某老病之身巳迫夕曛未先¶
朝露芒寒旁燭君之餘也極知孤椮逸韵髙蹈事¶
外闔扉以謝褦襶下惟而對聖賢其名可得聞而¶
其人不可得而見曲肱飲水其樂也天所謂豈不¶
實辛苦所懼非飢寒不頼固究節百世當誰&KR0019;者¶
<pb:KR4d0266_SBCK_109-15a>¶
耶我欲從之慨其室則邇也奉教告灑然便如對¶
面豁然頓失心疾吃吃王秀才定不凡耳已約渠¶
恵顧當掃㕔作一日談也諸封胡孰仕孰居皆未¶
及共戎語辱諏及児軰皆景升児子耳長者記憶¶
以栄以感未見願言珍重以棟斯文¶
　　　答周監丞¶
某伏以即辰滕巽胥命雲師來同恭惟致政提舉¶
監丞尊契丈　失容以為裳折若木以拂日天人¶
盡䕶河岳給扶台&KR0049;動止萬福某老病併至幽獨¶
無俚有可樂者其惟海内名勝平生故人一咲一¶
<pb:KR4d0266_SBCK_109-15b>¶
談一觴一咏之間乎千江隔万山阻海内姑舍是¶
也烟火相接雞犬相聞如吾二人尚可諉曰䟽乎¶
哉一居白鷺之北一居青原之東一葦可杭而其¶
室則邇其人甚逺每一念之作&KR0086;數日屬者奏記¶
以寫我心而管城老矣罷於傳言赤鯶蠢爾拙於¶
寄聲心之精㣲欲徹於下執事何繇而徹也答教¶
之返真以玖報李也把翫未釋而漢水白錦又将¶
一封雲錦而至矣金聲玉振駭洞几杖華星秋月¶
淵曜耳目双篚佳實千顆勻圓初疑得成紀黄龍¶
之珠又似弄王孫精金之丸驚喜自失不敢專嚮¶
<pb:KR4d0266_SBCK_109-16a>¶
偶有剥啄納謁者自賛曰麴秀才也亟延入㘴上¶
㘴觴而俎之欣然兩家之難鮮灑然五斗之酲末¶
矣占謝不敏末後一語惟曰后皇之嘉橘與臣朔¶
之挑争嵗月論春秋云¶
　　　答隆興張尚書¶
某已謹公牘以謝官壺之賜洊奉真翰以示意氣¶
之勤且分似于湖先生之金書兼之友于家問之¶
新刻至於君明臣良之大字赴官臨風之留題大¶
篇短章日光玉潔銀鈎鉄畫鳯翥鸞翺至寳滿前¶
究児驟富降拜驚喜栄感万斯某屬嘗奏記以謝¶
<pb:KR4d0266_SBCK_109-16b>¶
大児陞陟之章継辱報教再有後日特剡之議得¶
玉求劍敢萌此心一諾千金益深謝臆附見于此¶
併祈公察¶
　　　謝彭提刑薦南昌大児¶
某恭承召節以趨介圭入覲亟奏記以賀厦復哦¶
詩而餞行在野人既䝉報琚之牋而大児復被薦¶
鶚之表建請擢用式勸臣工至於趣尙行能之著¶
聞亷謹剛方之獨立一之謂甚四者難并華衮不¶
足以諭褒嘉之栄泰岳不足以擬恩紀之重降拜¶
銜戢謝詞周諄蔵之中心言之不足仰惟台慈賜¶
<pb:KR4d0266_SBCK_109-17a>¶
之下燭¶
　　　答李厚之知縣¶
先丈竹林先生銘詩今驛送呈似剔股事恐非不¶
詭於教者政犯鄠人對之大禁也故㣲其詞秦漢¶
以前無塔字韻書云浮圖也故易而為榻亦傳以¶
豫章縣榻之土風云望示報庶知不作石頭驛而¶
已¶
　　　答胡撫幹仲方¶
某伏以即日近臘如春恭惟仲方撫幹學士鄉兄¶
賔賛戎閫天棐賢哲台&KR0049;動止萬福某老病世¶
<pb:KR4d0266_SBCK_109-17b>¶
所擲於道旁者每䝉書札訪問生死公自為徳吾¶
何取也吾州又添一趂班人未足為賀添一詩人¶
真足為青原山賀矣龍山十詩其味黯然而長殊¶
有后山風致使阿温老兵知之追恨當時坐上初¶
無此客子耳嗟嘆不足卷而復舒無論餘子老夫¶
亦當避路澹菴先生有孫季永亡友有子此何可¶
當也來皈邇止豫為兆喜願言珍重䑓家即以鸞¶
䑓鳯閣貯之¶
某悚息再拜敬問契家六珈九鳯月上即日尊穉¶
均乾挑及書簡佳甚降拜珍感児曹荷&KR0009;次公子¶
<pb:KR4d0266_SBCK_109-18a>¶
前月二十五日秩滿計漸當皈尚未至也¶
　　　答王晉輔¶
某伏以即日臘雪瑞歲恭惟晉輔上舍鄉友茹古¶
之餘神介尊&KR0049;萬福某老病怯寒方頥隠於臍以¶
附似紅之火乃䝉一个行李蹈瓊瑶之跡詒書札¶
以尉存之北果臼燭恵然朋來今夕濁醪真不孤¶
寒須専春二字小俟霽暄呵筆炙研勉為作也願¶
姑徐之近詩未欲拈出幸察¶
　　　答周監丞¶
某伏以若嵗春秋益國已免其奏記贈我錦繡乗¶
<pb:KR4d0266_SBCK_109-18b>¶
成復講於多儀髙詞清鏗笙鏞以間至寳琱琢金¶
玉其相如遺百末之蘭生侑以四老之橘戯淮泗¶
入舟之白湖海半殻之黄初疑食指之予欺頓使¶
饞涎之泉湧衘戢不淺憂虞實多昔歳有北杏之¶
盟此敢為於戎首今兹報東門之役罪難逭於過¶
先&KR0133;夜竪於降幡匄後來之返斾頓首哀籲捈心¶
戰兢謹具劄子摧謝仰惟台察¶
　　　與周監丞¶
某伏以即辰平地尺雪允霽益寒恭惟致政提舉¶
監丞郷丈飲瀣餐霞御風&KR0016;氣與造物而同游與¶
<pb:KR4d0266_SBCK_109-19a>¶
泰初而為鄰三神交皈純嘏畢至台&KR0049;動止萬福¶
金堂玉室之宅安期羡門之婘尊尊㓜㓜錫羡惟¶
鈞某主臣敬以今兹嗣嵗将興端䇿遇泰隂外陽¶
内小徃大來是為君子道長之辰丕應五福類升¶
之慶某生涯短褐行李長鑱頥隠於臍方縮焉而¶
如蝟風其吹汝覺煖然而似春敬上三百一斗之¶
觴仰祝千二百嵗之夀謹具劄子陳賀恭惟台察¶
某惶恐上覆吾州大棼不敢以茅柴觸網帥司襟¶
帶堂乗壺北果四套進越為夀䝉不麾去有万其¶
幸¶
<pb:KR4d0266_SBCK_109-19b>¶
　　　慰秦宰¶
某恭聞諼堂太宜人夀考康强茀禄無艾如魯僖¶
之母如戴勝之仙謂宜万有千嵗以享栄養不審¶
何恙靡已遽至大故聞赴悼心怚然恭惟愛孝如¶
曽子純孝若考叔驟罹哀疚何以堪之某老病待¶
盡不克奔予敬修尺䟽以寫慰誠不腆奠儀布之¶
别楮恭惟台察山川悠逺䕶皈勤止願言裁哀以¶
襄大事有委不外¶
　　　答福帥張尚書¶
某伏以即辰梅雪餞歳栁風迎春恭惟判府安撫¶
<pb:KR4d0266_SBCK_109-20a>¶
閣學尚書尊契丈上印閩府移鎮蘓䑓尺五近天¶
一星朝斗髙厚送嘉台&KR0049;動止萬福某老與病偕¶
胥㑹而集夕曛無㡬朝露未先天上故人懤之載¶
之以及於斯也新除家便頗似永叔覔蔡以近穎¶
然上意有在當如君實赴陳而過闕蒍賈後賀而¶
任安先書已重知不敏之怍矣至於蘓司業之酒¶
錢蔡君謨之玉銙羅池之焦荔嘉恵狎至拜辱不¶
暇&KR0050;牛之廬殆塞欲破感戢恩意南山之竹不足¶
寫此懐抱也禊堂新記示教古攵兄弟継踵為郡¶
漢人詫為盛事載之風謡特未睹祖孫後先迭建¶
<pb:KR4d0266_SBCK_109-20b>¶
㦸纛於元戎之閫耳潞公徳威之堂其子作之坡¶
記之豈若當家之坡自記之哉絶妙好辞敬無古¶
人矣&KR0086;詩寄題别楮録去或可附託碑隂否未見¶
君子願言珍重即登鈞樞以世厥官¶
　　　答贑州薛侍郎¶
某伏以即辰元夕将臨寒暄方戰恭惟判府侍郎¶
尊契丈卧䕶上流外撫百粤惠化威譽民頌天廸¶
台候動止萬福某老病餘生犬馬之齒今年七十¶
有六矣棄官於壬子之秋乞骸於丙辰之春¶
聖恩特異玉音宣諭京丞相云楊某官簿之年末¶
<pb:KR4d0266_SBCK_109-21a>¶
及章却復上至己未之冬乃得掛其衣冠長為農¶
夫以沒世矣道旁老櫟過者不顧契丈不我斁遺¶
尚軫鸞䑓樞府偕掾之雅若節春秋必修時事移¶
書以訪生死送酒以通慇懃顧僕無淵明之髙公¶
有王弘之賢公奚取於僕僕有媿於公耳鎻江主¶
人能置酒願渠且住莫終更伹賦山谷之詩以抒¶
銜戢之衷也然天生大賢必使澤四海豈獨詘之¶
外庸以私庇一野人乎前言戱之耳魯公平易近¶
民之政王襄中和樂職之詩類非俗吏所能為也¶
下轉上聞皈岩廊秉鈞樞可倚而竢惟貴珍大業¶
<pb:KR4d0266_SBCK_109-21b>¶
以對越焉某惶恐再拜僣易敬問契家台眷即日¶
春寒恭惟尊尊㓜㓜受祉山則益公與野人同居¶
一邦信如台諭第野麋山鹿畏入州府己未之冬¶
聞益公新樓落之即駕柴車一徃觀焉而州郡即¶
招以公讌継以䑓餽是樂克從子敖子輿無戒心¶
也因與益公相視而咲一揖徑皈雖却郡禮而得¶
免焉自此每有相思折簡而已䝉問故及山間有¶
可委否¶
　　　與新吉守劉伯協¶
某伏以即辰天氣澄穆風物閑美恭惟判府太中¶
<pb:KR4d0266_SBCK_109-22a>¶
十乗啓行五馬南來千里載歌三神送喜台&KR0049;動¶
止萬福某敬齋宿奏記以逆執事之顔行仰惟財¶
幸¶
某蓋嘗歴選近世人物之盛　江西若者而江西¶
人物之盛又莫劉氏若者公是公非二先生偕以¶
道鳴如古攵篇何必减原道如弟子所記何必減¶
法言如西垣訓詞何必減西京家傳正學之&KR0128;心¶
授斯攵之脉不在執事而誰在乎宜其根諸心形¶
諸事賦諸政者類非俗吏之所能為也所居民富¶
所去見思郴江之甿至今手之舞之吾州適有天¶
<pb:KR4d0266_SBCK_109-22b>¶
幸上賜仁侯然州民則有其來何暮之歌䑓家必¶
有無疾其驅之詔朝野争賢若為應之盍亦一臨¶
吾州吾月報政然後寄徑乎郎宿卿月之躔横騖¶
乎簮筆持槖之地政未遲耳某也亦歌暮一人之¶
數者輙採民言哦為短啓以代乗韋之先或辱一¶
覽而抵諸地¶
某惶恐再拜進越敬問金堂玉室之宅安期羡門¶
之婘即辰恭惟尊尊㓜㓜茂介春祺某老病無用¶
抑尚堪取履結韈也¶
　　　答王監簿¶
<pb:KR4d0266_SBCK_109-23a>¶
某伏以即辰春事强半寒氣未皈恭惟判府監簿¶
契丈至孝欽承几筵天棐永思孝履支持萬福某¶
老病餘生牛衣僵卧長為農夫以沒世矣柴門寂¶
寂無雀可羅而况長者車轍乎敢圖荀龍薛鳳伯¶
仲之間尚未遺忘先相國翹材長鋏之下客先之¶
以一个行李之書禮申之以式之玉季之親臨労¶
苦之緘彌勤加遺之儀益腆父老驚怪泉石焜燿¶
自顧一黄冠野人莫測其所以得之之繇第極其¶
所以感之之切多言為謝萬此有足耶未見君子¶
願言念門户重大之寄佩聖賢毁瘠之箴古有韋¶
<pb:KR4d0266_SBCK_109-23b>¶
平今有范吕皆父子鈞軸後先衮繡兹老友所望¶
於門下者其勿與庶人之孝競一概之苦¶
某恭承介弟斾旍惠然照照袖出伯氏尺素之書¶
面授相國言行之實付之以紀述詭之以銘章自¶
視淺陋之學久矣就荒絶涸之思槁乎將落燭之¶
武所謂少也猶不如人今老矣無能爲也已亦安¶
能摛詞振藻以頌盛徳大業之萬分寫髙勲鴻烈¶
於千載使與臯伊先鞭周召上風乎欲披襟則在¶
蕪拙爲己僣欲避席則在交情爲己踈三省九思¶
絫日不决而介弟言之而不置廹之而不釋閔免¶
<pb:KR4d0266_SBCK_109-24a>¶
授簡惴惴靡寕然尚有愚者千慮之一吾家子雲¶
不云乎水避礙則通諸海人避礙則通諸理昔六¶
一先生作范文正銘其間書文正與吕申公事極¶
有典則務從忠厚而范氏子弟不知六一之深㫖¶
徃徃不快此意已託介弟口傳於聽下矣十月之¶
交可遣便了来取也¶
某皇恐再拜僣易敬問相門玉婘即日恭惟尊尊¶
㓜㓜茂介春祺令弟府判郎中判縣直閣府判司¶
令棣鄂八龍孫枝九鳳受祉山則廬陵有委不外¶
頒貺筆墨香茗蜀圖石噐北果腊麋拜賜珍感之¶
<pb:KR4d0266_SBCK_109-24b>¶
至¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集卷第一百九終¶
<pb:KR4d0266_SBCK_109-25a>¶
