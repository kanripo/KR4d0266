# -*- mode: mandoku-view -*-
#+TITLE: 誠齋集
#+DATE: 2015-09-23 10:23:55
#+PROPERTY: JUAN 120


一百二十¶
　　　　　　　　　　　　宋　楊萬里　撰
　¶　碑¶
　　　　宋故左丞相節度使雍國公贈太師諡忠¶肅
　　　　虞公神道碑¶
自昔立國者不幸當强虎狼之敵非得天下之大¶勢國
未易立也大勢一得則萬億年之基可定於¶一日不然
<pb:KR4d0266_WYG_120-1b>
百戰萬舉何益於成敗之數是故吳以¶赤壁晉以淝水
吾宋以牛渚皆以一日之大勢定¶基而立國者然赤壁
淝水之役乘其方鋭之初君<md:KR4d0266_SBCK_120-1b>¶子以為易牛渚之役振於
屢敗之後君子以為難¶客有問者曰事難而功反易何
也曰我¶高宗皇帝知人如堯善任使如漢高祖而已其
人¶受任使者為誰曰丞相虞公公有勇力乎曰否公¶儒
者也公非賁育公焉得力公有術數乎曰否公¶徳人也
公非孫吳公焉得數然則曷濟登兹曰忠¶誠而已方諸
<pb:KR4d0266_WYG_120-2a>
將皆遁而我師大潰公身先冐死以¶激怯懦不以忠乎
方敵人遺吾元帥書以行惎¶間公昌言其詐以安危疑
不以誠乎夫大忠可以¶貫日月何人不感至誠可以動
金石何人不懐感<md:KR4d0266_SBCK_120-2a>¶一而萬從懐一而萬順惟吾所向何
敵不克何難¶不濟何功不成哉故曰公之成功忠誠而
已客曰¶是矣然君子以謂堯之知人猶失之鯀漢祖之
善¶任使猶失之綰與濞今我髙宗一舉而得公公¶一戰
而定國故公之功難於周公瑾謝幼度而¶髙宗之聖賢
<pb:KR4d0266_WYG_120-2b>
於堯與漢祖逺矣嗚呼盛哉嗚呼盛哉公諱允¶文字彬
父隆州人也系出周虞仲在六國曰卿在¶唐曰世南七
世曰殷守仁夀郡即隆州也因¶家焉曽祖昭白祖軒父
祺皆贈太師周魏秦國公¶秦公仕至左中奉大夫徳陽
縣宰潼川路轉運判官<md:KR4d0266_SBCK_120-2b>¶初秦公未有子禱於梓潼
神是夕夢入一官府見¶一大官衮冕迎秦公執客主禮
甚敬主人忽指其¶側一人介胄而立者曰此為爾子秦
國夫人娠公¶将生户外有異光方六嵗暗誦六經十嵗
<pb:KR4d0266_WYG_120-3a>
賦詩有¶驚人語諸老知其逺器未冠屬文有能召初不
欲¶以門子進秦公曰汝薄吾澤耶公乃拜命鎖㕔試¶凡
四薦名至紹興二十四年第進士竟如志初仕¶監成都
府𣙜茶司賣引所又監雅州名山縣茶場¶權四川都大
提舉茶馬司幹辦公事四川總領所¶辟差幹辦行在分
差户部糧料院既登第轉左奉<md:KR4d0266_SBCK_120-3a>¶議郎通判彭州未赴制
置司檄權黎州改知渠州¶召除秘書丞兼兵部員外郎
兼實録院檢討官兼¶國史院編修官除吏部員外郎兼
<pb:KR4d0266_WYG_120-3b>
權樞宻院檢討¶又兼校正又兼右司員外郎除起居舍
人兼權中¶書又假工部尚書使北歸除中書舍人兼直
學¶士院兼侍講為江淮督視府㕘謀軍事攝兵部尚¶書
川陜宣諭使孝宗即位徙知䕫州未上召除¶敷文閣學
士知太平州改兵部尚書兼湖北京西¶宣諭使就陞制
置使改顯謨閣學士知平江府徙¶知潼川府未上再知
平江府召拜端明殿學士同<md:KR4d0266_SBCK_120-3b>¶簽書樞宻院事改參知政
事兼同知樞宻院未¶幾以端明殿學士提舉江州太平
<pb:KR4d0266_WYG_120-4a>
興國宫召拜知¶樞宻院事又以知樞宻院事為四川宣
撫使召拜¶樞宻院事進尚書右僕射同中書門下平章
事兼樞¶宻院使兼制國用使濟國公進左丞相兼樞宻
事華¶國公終少保武安軍節度使西川宣撫使雍國公¶
以少傅致仕薨贈少師又贈太傅謚忠肅¶今上慶元元
年贈太師公在茶馬司使長賈思誠¶議増茗課公力諫
不從謁告引去公在渠州地埆¶民窶而常賦之外又行
加斂流江一邑尤甚公亟<md:KR4d0266_SBCK_120-4a>¶除之然後上聞嵗減緡錢六
<pb:KR4d0266_WYG_120-4b>
萬五千有竒逺民呼¶舞考試類省所得多知名士宰臣
沈該薦公於¶髙宗召見公獻言謂君道有三曰畏天曰
安民曰¶法祖宗時論韙之顯仁后始崩百官入臨皆吉¶
服公獨變服有非之者公不改俄詔百官易服公¶在西
掖秦檜妻王贈希妙先生富民金鼐以奴事¶檜而累官
至閣門宣賛舍人給使元君實以結宦¶官而超除樞宻
副承㫖公皆封還詔書吏部侍郎¶汪應辰出知衢州公
請留之時諸軍帥皆以宦官¶充承受公奏罷之紹興季
<pb:KR4d0266_WYG_120-5a>
年和戎既乆敵情叵測<md:KR4d0266_SBCK_120-4b>¶而朝廷翫愒晏然無虞公因見
上力陳敵必渝¶盟冦来之道有三曰川陕曰荆襄曰淮
東彼必不¶出於此必以正兵出淮西竒兵出海道宜為
之備¶時上方在顯仁諒闇太息深以為然未幾公使¶敵
館公者與公賔射公一發破的君臣驚異公見¶敵中猝
猝輓芻粟肄舟師歸見上再申前言請備¶之上繼使徐
度使敵還言敵無變意三十一年五¶月敵使来賀天申
聖節因索将相大臣割兩淮地¶上始悟公前言乃以劉
<pb:KR4d0266_WYG_120-5b>
錡為淮東制置使京畿河¶北等路招討使軍於建康王
權與錡姪汜副之九<md:KR4d0266_SBCK_120-5a>¶月敵以重兵出淮東劉錡禦之完
顔亮自将大軍¶自夀春渡淮入冦衆號百萬王權禦之
既而二将¶望風遁還而權以為退誘敵為辭公料權必
渡江¶南奔白執政執政未信十月丁巳諜報權果渡江
中外¶大震上避殿減膳面諭宰臣議散百官浮海避敵¶
宰臣陳康伯曰不可於是上始聞公料權必敗¶謂公知
兵心倚重焉急召李顯忠為淮西大将命¶知樞宻院葉
<pb:KR4d0266_WYG_120-6a>
義問督視江淮諸軍事以公為參謀¶洪邁馮方俱入幕
府庚申公辭行上曰卿詞臣不¶當遣以卿洞達軍事姑
為朕行公泣謝曰主憂臣<md:KR4d0266_SBCK_120-5b>¶辱臣願盡死力辛酉公出修
門聞王權盡失淮西¶劉錡盡失淮東錡亦托疾過江戊
辰公至京口見¶錡問兵敗状錡抵讕曰兵凶器聖人不
得已而用¶公曰敵席捲兩淮直窺江表今日用兵為得
已乎¶屬建康告急公與義問倍道而進十一月壬申劉¶
汜又大敗於𤓰州金以兵向采石即牛渚也甲¶戍公與
<pb:KR4d0266_WYG_120-6b>
義問至建康是夜有詔罷劉錡以成閔代¶召王權以李
顯忠代於是義問檄公如池州顯¶忠領西師且犒師采
石乙亥公行是日金人已次¶采石刑白黑馬祭天期以
詰朝渡江丙子公未至<md:KR4d0266_SBCK_120-6a>¶采石十五里所已聞江北鼓聲
震天公見官軍十¶十五五坐道旁葢王權敗軍也公念
權已去顯忠¶未來若坐待顯忠國事去矣呼而問之曰
金人在¶江北汝軍何乃在此從者皆勸公還建康曰事
勢¶至此皆他人壊之且督府直委公犒師耳非委督¶戰
<pb:KR4d0266_WYG_120-7a>
也彼自有将帥公奈何代他人任責以速辜公曰¶吾侍
從臣使敵濟江則國危吾亦安避今日之事¶有進無退
不敵則死之等死耳退而死不若進而¶死死吾節也䇿
馬至采石趨濵望見江北敵兵¶連營三十餘里不見其
後號七十萬馬倍之而王<md:KR4d0266_SBCK_120-6b>¶權潰兵只一萬八千人馬數
百而已諸将已為遁¶計公召其将時俊張振戴臯盛新
王琪勞問之曰¶敵萬一過江汝軰走亦何之今前控大
江地利在¶我孰若死中求生乎且朝廷養汝輩三十年
<pb:KR4d0266_WYG_120-7b>
乃¶不得一戰報國乎衆皆曰豈不欲戰誰主張者公¶覺
其可以義動因謂曰汝輩止坐王權之謬至¶此今朝廷已
别選将此軍矣衆愕立曰是誰也¶曰李顯忠衆皆曰得人
矣公曰今顯忠未至而敵¶以来日過江我當身先進死
與諸公戮力决一戰¶何如且天子出内帑金帛九百萬
緍節度承宣<md:KR4d0266_SBCK_120-7a>¶觀察使告身今皆在此有功即發帑賞之
書告綬¶之若有遁者我亦歸報某用命某不用命衆皆
曰¶如此則我輩効命有所付矣請為舍人一戰公即¶與
<pb:KR4d0266_WYG_120-8a>
時俊等謀整步騎為陣分戈船為四其一上下¶東西兩
涯為游軍其一載精兵於中流以待戰其¶二伏内港以
備不測號令甫畢公復上馬至水濵¶見北岸有一髙臺
其上立大朱綉旗左右各二環¶立侍者中張以大黄葢
有一人被黄金鎧據胡床¶坐其下者金主也忽敵衆大
呼聲動天地敵親秉¶一小朱旗麾舟數百艘絶江而来
一瞬間七十餘<md:KR4d0266_SBCK_120-7b>¶舟已達南岸其登岸者與官軍戰我師
小却公乗¶馬往来陣間顧見時俊撫其背曰汝膽畧聞
<pb:KR4d0266_WYG_120-8b>
四方¶今作氣否若立陣後則兒女子耳俊回顧曰舍¶人
在此耶即手揮雙長刀出陣奮擊士皆殊死戰¶無不一
當百俘斬畧盡其中流者船小而卒衆又¶自争舟兵刃
隔塞運棹不俊而我之艨艟往来如¶飛横突亂刺敵舟
被溺死者數萬頃者江水為丹¶敵引餘舟遁去公命强
兵勁弩追射之敵兵多傷¶至夜師還數尸四千有七百
殺萬户二人生得千¶户五人女真五百人是夕公具捷
奏以聞椎牛釀<md:KR4d0266_SBCK_120-8a>¶酒大享将士公謂敵明日必復来乃與
<pb:KR4d0266_WYG_120-9a>
諸将再往¶水濵整備步騎戈船出海鰌船五之二以其
半直¶北岸上流楊林河口以遏敵舟之所自出丁丑敵¶
衆如墻而進我師射之應弦而倒死者萬計舟来¶未已
海鰌逆擊敵舟大敗顧見我師扼其歸路即¶縱火自焚
我師舉火盡焚其餘二百艘金主遁去¶入揚州留遣一
騎遺書招王權其詞若與權有宿¶約者公觀其書權之
将佐變色公慮生變即頋諸¶将曰此反間也欲以攜我
衆耳諸将拜曰頼公¶明當効死以報是日李顯忠至公
<pb:KR4d0266_WYG_120-9b>
諭之曰京口無<md:KR4d0266_SBCK_120-8b>¶備我今欲往公能分兵見助否顯忠曰
惟命即分¶學捧軍一萬六千人及戈船百艘會京口庚
辰公¶至京口謁劉錡問疾錡執公手曰疾何必問¶朝廷
養兵三十年我輩一技不施今日大功乃出¶一儒者我
輩愧死矣時京口止有戰艦二十四¶艘㑹李顯忠戈船
亦至公與楊存中成閔謀曰敵¶棄采石来此欲出我不
意亦反出其不意庚寅¶大閲舟師大而艨艟小而海鰌
皆外堊板城中運¶機輪但見舟行不見有人三周金山
<pb:KR4d0266_WYG_120-10a>
泝洄往来矯¶如白龍怒飛水上風濤掀天江水盡沸北
岸諸酋<md:KR4d0266_SBCK_120-9a>¶憑壘縱觀駭愕皆以為神亟遣人報敵敵至見
之¶笑曰此紙船也欺我哉因列坐諸將一將前跪曰南
軍¶有備未可輕進敵震怒拔劍數其罪命出斬之哀謝¶
乆之敵曰姑赦汝宜率諸将五日内必絶江違命先¶斬
諸將退曰南岸必不可往往即死主不可諫諫¶亦死盍
先諸敵居龜山寺乙未諸將偽效南軍¶刦砦直至敵幄
前閽曰何為者曰欲奏事既入則¶亂射幄中亮被箭呼
<pb:KR4d0266_WYG_120-10b>
曰汝南人乎吾人乎皆應曰¶吾人遂連射殪之十二月
己亥公與楊存中皆具¶奏以聞公尋詣闕奏事甲辰公
至<md:KR4d0266_SBCK_120-9b>¶上見公慰藉甚渥公謝曰此廟社之靈¶陛下之英㫁
臣何力之有公因奏曰采石之役張¶振等以偏禆勝金
人今止賞以三品臣願貤臣官¶以賞振等上曰曩日江
上事勢此何等危事如¶此宣力功其可忘耶陞振等正
任承宣觀察等使¶於是劉錡致仕王權劉汜削籍流嶺
表¶上命公往經理兩淮公請以兵斷敵歸路徐發京¶口
<pb:KR4d0266_WYG_120-11a>
之師襲之為進取計比至淮上諸軍先已過江¶盡復兩
淮矣戊申車駕幸建康於是有宣諭川陕¶之命三十二
年春公自襄漢而西開幕府於興元<md:KR4d0266_SBCK_120-10a>¶初與大将吳拱李
道㑹於襄陽既又與吳璘㑹於¶河池又與璘㑹於秦州
前後博議經畧中原之策¶令董庠守淮東郭振守淮西
趙撙次信陽李道進¶新野吳拱與王彦合軍於商州吳
璘姚仲以大軍¶出闗輔因長安之糧以取河南因河南
之糧而㑹¶諸軍以取汴則兵力全而糧運省至如兩河
<pb:KR4d0266_WYG_120-11b>
可傳¶檄而定初以此策聞於髙宗又以聞於¶孝宗經理
有緒闗河響應旌旗所指軍民歸附日¶以萬計且争出
芻粟牛酒以迎王師遂復涇原煕¶鞏等十六州而蜀士
楊民望者媢公沮撓於中謂<md:KR4d0266_SBCK_120-10b>¶宜棄新復州郡而退守蜀
之故封言者信之大臣¶史浩主之公屢争不能得乃請
入見而陳便宜詔¶許焉既見孝宗問棄地得失何如公
以笏畫地¶且陳形勢險要如是而固吾蜀如是而基進
取上¶慨然曰史浩誤朕公既忤時宰於是辭之任¶時隆
<pb:KR4d0266_WYG_120-12a>
興元年春也明年春襄陽有警召歸於是有¶宣諭湖北
京西之命未幾進制置使公開幕府於¶襄陽與大将王
宣趙撙等㑹議攻守之策以為荆¶襄藩籬實在唐鄧然
勝勢在唐州方城其次樊城¶其次光化軍而唐鄧無城
難據守乃先城新野<md:KR4d0266_SBCK_120-11a>¶次城唐州又開泌河以通漕運藩
籬既¶固則襄漢乆安此守䇿也王師進取之路出蔡以¶
睨陳出襄郏以襲許出汝以逼洛出嵩虢以震河¶東出
商以圖陕西此攻䇿也部分已定累奏以聞¶而宰相湯
<pb:KR4d0266_WYG_120-12b>
思退欲速和戎議棄唐鄧既而二州之¶民敵皆孥戮上
亦悔之召公詣闕未至而有姑蘇¶潼川之命旋又有召
歸之命公累辭不獲參知政¶事王之望忌公請少須政
成召用未晩上可之而¶召公益急既至見上即除簽書
樞宻院事而之¶望未之知也命下之望失色初敵議和
其約曰俘<md:KR4d0266_SBCK_120-11b>¶敵兩還叛亡則否至是併求所否公執不與
未幾¶有參知同知之命適議母后戚畹恩澤公請視舊¶
差増視今損半蜀軍請謀帥或薦王權公執不可¶敵使
<pb:KR4d0266_WYG_120-13a>
来聘故事大臣躬與除館公獨不行虎賁給¶其厮役公
請易以材官使者驕惰公請斬之不果識¶者韙之湖冦
李金頗熾潭帥劉琪請濟師公曰鄂将¶可用而與某州
将不相下即遣鄂将而以某州将¶繼之鄂将聞之力戰
禽賊時乆不置相有兩參預¶㑹蜀人李宏求中書除官同
列欲與之公曰是富¶者子吾曹可不避謗同列不悦言
於<md:KR4d0266_SBCK_120-12a>¶上曰虞某納李宏玉帶将除以某職御史章服附¶其
説以弹公請付廷尉匄罷政於是有太平興國¶宫之命
<pb:KR4d0266_WYG_120-13b>
獄成有司懐二奏以候伺上意¶上迎問曰帶自虞某家
出否對曰否於是同列亦¶罷政李宏流新州章服貶秩
絀中外讋服即召公¶於是有知樞宻院之命未幾蜀帥
吳璘卒於是有¶四川宣撫之命上輟所御履及黄金甲
胄賜焉¶公開幕府於利州時軍政蠧民力愈凋公曰敝¶
之攸興興於大将之貪與私也於是首劾大将任¶天賜
剥其下以為苞苴又劾幕掾王槐孫以戰功<md:KR4d0266_SBCK_120-12b>¶官其親族
又劾守令劉珙宋琛等十一人之病民¶瘝官者首薦員
<pb:KR4d0266_WYG_120-14a>
琦為西帥吳珙為東帥又薦可将¶材者三人又薦其次
者五人進退偏禆二百餘¶人大将得人後進獲伸諸軍
驩呼四蜀交賀於是¶開公正絶請謁繕營壘修械器明
勸沮甄窳良拔¶智勇絀姦貪戢裒克禁子本杜私役訓
技擊汰老癃¶刋虚籍核贋名一日罷浮食者一萬有七
千餘人¶乃闢蒐庭乃試射侯今之挽弓一石有五者昔
之¶減於一石者也今之蹷弩五石有五者昔之三石者
也至是軍政修矣請¶擇使者厚賈胡簡權竒却罷駑設
<pb:KR4d0266_WYG_120-14b>
監牧廣騋牝至<md:KR4d0266_SBCK_120-13a>¶是馬政修矣又請捐公錢一百萬緡代
民補輸自¶是一嵗軍需減錢榖九百萬有竒四路郡縣
除逋¶負緡錢三百四十三萬有竒又禁兩税之豫索者¶
又禁醝酒之豫輸者又減常賦之虚額者適邛蜀¶等十
四郡告飢則發帑廩除年租活流民數千萬¶口至是民
力裕矣法行之初謗讟盈路或謂召變¶公不為動既而
下無異論蜀民頓蘇軍政一新實¶自公始公引疾匄祠
一再愈力上優詔召公降詔¶者一錫宸翰者二遣中使
<pb:KR4d0266_WYG_120-15a>
迎勞趣行者五公同召¶者入待命北門草麻除樞宻使
未幾有右輔辨章<md:KR4d0266_SBCK_120-13b>¶兼管樞使國用之命時乾道五年八
月戊子左¶相陳公俊卿薦龔茂良宜在本朝有詔補外
陳公¶見上愠見上震怒陳公退匄罷政¶上不留行恩禮
頓衰公泣入見上為陳公推謝¶且言願全所以進退大
臣之禮上怒未息百¶拜於前始授陳公觀文殿學士知
福州汪應辰曰¶虞公所謂范堯夫佛地位中人也聞者
一辭¶上自即位再郊見上帝皆以雨望祀於齋居之宫
<pb:KR4d0266_WYG_120-15b>
六年卜郊及期又雨公憂形於色是夕公雨立沾¶衣焫
薌籲天引咎責以丙辰開霽上登壇成禮公<md:KR4d0266_SBCK_120-14a>¶感上不世
之遇深思所報每曰宰相無職事旁¶招俊乂列於庶位
而已懐袖有一小方策目曰材¶館録聞人一善必書一
再諭蜀首薦汪應辰趙雄¶黄鈞梁介范仲芑章森前後
居中及為相首用胡¶銓張震洪适梁克家留正鄭聞周
執羔王希吕韓¶元吉林光朝林撫丘崈晁公武吕祖謙
張珗楊甲王¶質辛棄疾湯邦彦王之竒尤袤王佐王公
<pb:KR4d0266_WYG_120-16a>
衮又用¶吕原明司馬康故事薦張栻入經筵又薦布衣
李¶垕制科一時得人之盛廩廩有慶歴元祐之風先¶是
浙民嵗輸身丁錢絹細民生子即棄之稍長即<md:KR4d0266_SBCK_120-14b>¶殺之公
聞之惻然訪知江渚有荻場其利甚厚而¶為勢家及浮
屠所私公令有司籍其數以聞請以¶代輸民之身丁錢
絹以緡計者至一十三萬七千¶有竒絹以疋計者一十
六萬三千有竒免符下九¶州之民呼舞始知有父子生
聚之樂㑹慶聖節宴¶羣臣及敵使酒半上起更衣使者
<pb:KR4d0266_WYG_120-16b>
宻諏儐曰¶孰為虞丞相覘者以聞上命儐與之見公於¶
幕次歎曰真漢相也上大喜召公見曰卿能重¶中國如
此七年春建儲公言於上曰皇太子宜日¶聞正言日見
正行以養成其徳必與正人處乃薦<md:KR4d0266_SBCK_120-15a>¶王十朋陳良翰為
詹事劉焞李彦頴為侍講侍讀¶㑹慶節敵使烏凌阿天
錫来賀見紫宸殿既跪進¶其主遺上書因跪不起要我
以故事所無之禮左¶右失色公請駕興上入内天錫色
沮公遣閤門官¶傳宰相之令云使人好禮有詔放仗使
<pb:KR4d0266_WYG_120-17a>
介還館更¶相譙責乃因儐者懇祈詰朝朝見上夀遂極
恭順¶朝論稱快公下其事於邊郡令檄敵中天錫歸果¶
獲罪上遣使使北請陵寝地敵不可而荆襄羽¶書報云
敵以三十萬騎奉遷陵寝以来中外洶洶¶於是荆襄大
將韓彦直帥臣張棟請發兵禦冦公<md:KR4d0266_SBCK_120-15b>¶料敵决不敢動戒
邊臣勿妄動已而寂然中外大¶服其後書賛稱公鎮物
如嵩岱决事如蓍龜者以¶此一日有報國門外海舶數
百艘将及岸者中外¶恍駭上召問公公對當是外夷賈
<pb:KR4d0266_WYG_120-17b>
舟風飄至此¶果髙麗賈胡也上志克復嘗手筆付公曰
朕必¶欲用武臣為樞宻曹勛如何公執奏不可¶上勉從
之未幾復用張説為簽書樞宻院廷臣極¶諫上怒甚公
力捄觧皆授以郡上蒐講官制¶欲正左右丞相之名於
是有左丞相之命八年公¶引疾求去不許御史蕭之敏
弹公移<md:KR4d0266_SBCK_120-16a>¶帝城騎兵一軍於建康非是上曰丞相有大功¶
勿移弹文之副公伸前請祈致其仕三請不許強¶起視
事之敏外補公上疏留之不報朝論歸重尋¶力祈觧政
<pb:KR4d0266_WYG_120-18a>
納禄其詞危苦上察公意不可奪於¶是有少保節度使
宣撫四川之命錫宴禁中¶上賦詩餞行有云歸来尚想
終霖雨未許鄉人衣¶錦看又詔奉常賜公家廟五室祭
器其後大臣不¶復有此公開幕府於漢中建諸蜀軍口衆
者㣲増¶其廩於是諸軍大悦又請闗外四州之民凡養
馬¶者復其賦役於是馬數嵗滋又大将秦琪以邊頭<md:KR4d0266_SBCK_120-16b>¶六
軍兵将散漫地勢回逺公請隨地易置左右前¶後中軍
之部分以便緩急於是軍勢首尾相應商¶虢之間有冦
<pb:KR4d0266_WYG_120-18b>
璘者擁衆數萬嘗欵輸於我公不輕¶納敵中捕之或請増
兵不為増敵卒自退契丹¶之使曰六彪者潜請合力於
我俟命於西利州上¶乆不遣㑹其屬疾公請遣還無致
後悔青羌犯邊¶制司請發兵公止調緜州兵三百留屯
成都聲言¶擊羌而實不進羌自散上鋭意大舉宻詔趨
迫¶公不奉詔復於上曰機不可為但令機至勿失¶耳植
根本圖富強待時而動可也安敢趣師期為<md:KR4d0266_SBCK_120-17a>¶亂階乎公
注意将才偏禆行伍寸長必録延見慰¶薦人人得其驩
<pb:KR4d0266_WYG_120-19a>
心幕府再招人士如韓曉王元李¶昌圖韓炳陳(闕/)季習
陳損之李舜臣後朝廷皆頼其¶用云公念属任至重益
務修軍政裕民力儲材用¶戴星乗馬氷滿髩髯人不堪
其勞公不顧也竞以¶此得疾而薨實淳煕元年六月癸
酉也享年六十¶有五是日大風揚沙前兩夕大星霣於
軍前太史¶奏将星墜云訃聞上大慟輟視朝於是有贈
少師¶太傅之命公妻王氏成都甲族累封蜀國夫人三¶
子公亮奉議郎直秘閣前四川制置司参議官公<md:KR4d0266_SBCK_120-17b>¶著朝
<pb:KR4d0266_WYG_120-19b>
散郎知開州公遜奉議郎餘杭縣丞女樞娘¶適從事郎
黎州軍事推官張熠孫八人易簡承議¶郎前棗陽軍使
剛簡通直郎知成都府華陽縣方¶簡宣教郎知瀘州江
安縣秌宣教郎知眉州青神¶縣夷簡宣教郎知成都府
郫縣丞普承奉郎曾泰¶未奏官公事秦公秦國夫人至孝
宅夫人憂哀毁柴¶立既塟伏哭墓前傴仆不能起阡中
有枯桑是夕¶兩烏巢焉里人賦詩頌其孝感秦公嘗疾
篤公驚¶懼書章黙禱於天云願移父之疾加臣之身減
<pb:KR4d0266_WYG_120-20a>
臣¶之年為父之夀秦公即瘳後一星終乃薨公在紹<md:KR4d0266_SBCK_120-18a>¶興
興隆間以忠孝文武勲名徳望與魏國張公浚¶相頡頏
孝宗嘗稱公曰今閫外能類魏公者獨¶有卿耳然二公
以身殉國皆不免於讒口頼¶主上聖明其言不行魏公
嘗遺公書曰自昔任事於¶外鮮獲安全優㳺不為率有
後福公嘗以聞且言¶於上曰一天下輿圖易一朝廷議
論難公天¶資寛厚每以徳報怨故王之望公所薦馮方
公所¶厚而每排公章服與公無怨而附他執政弹公及
<pb:KR4d0266_WYG_120-20b>
公為相念之望以罪廢請授以資政殿學士方以¶水死
而禄不及嗣請官其一子服乆逺竄請貼職<md:KR4d0266_SBCK_120-18b>¶授郡或問
公曰聖人謂何以報徳何如公曰聖人¶不言以徳報怨
寛身之仁乎有以明哲保身規公¶者公曰仲山甫之明
哲不曰柔亦不茹剛亦不吐¶乎公之經學絶人如此公
性亷介雖君賜亦固辭¶初除簽書樞宻賜白金及縑疋
兩各一千力辭得¶請乃已最後諭蜀辭行賜錢一萬緡至
蜀以市國¶馬大将有獻附子發之金也有獻家釀珠也
<pb:KR4d0266_WYG_120-21a>
公笑¶曰是宜以劾之近名卻之而已公頎而長山立¶玉
色望之如神仙中人其音如鐘傑魁俊偉慷慨¶磊落内
無城府外無邊幅好士如好色視軍士如<md:KR4d0266_SBCK_120-19a>¶視其子待内
外族親如待家人居家雍容無疾¶言厲色不訾飲食不
詈臧獲謁鄉郡太守出入不¶由中門自秉政至蜀退食
必觀書為文立成¶不琱而工嘗注唐書五代史有詩文
奏議若干巻¶諸孤以某年月日塟公於其所後二十八
年不逺¶八千里遣一介行李来廬陵請銘萬里嘗待罪
<pb:KR4d0266_WYG_120-21b>
太¶史於職宜書銘曰¶
維古南國以江為壁維宋中興以人為城孰為¶其人虞
姓雍公玉立長身巖巖岱嵩維我¶髙宗殪彼北戎匪公
則賢髙宗睿聰揠而将之<md:KR4d0266_SBCK_120-19b>¶萬英之中紹興辛巳彼敵暴
至其来衝風其速如¶鬼我師既潰彼鋒益鋭公奮孤忠
轉敗為功北敵¶射天岱嵩壓之敵駓飲江岱嵩跲之跲
之則斃壓¶之則殪赫我天聲濯吾王靈風鶴弗鳴彼自
震驚¶草木弗兵彼自割烹在昔典午有導有安曷嘗帥
<pb:KR4d0266_WYG_120-22a>
師與敵周旋武哉雍公儒衣據鞍矢石紛前對之¶夷然
弗色弗聲弗麾弗鞭笑談之間一靖烽烟乾坤再¶安神
人重驩赤子晏眠今四十年公事¶髙宗盡節盡瘁萬事
不理惟理一事公相¶孝宗端委廟堂旁招俊乂寘彼周
行維宋中興<md:KR4d0266_SBCK_120-20a>¶兩社稷臣前張後虞皆蜀之人相望有偉
與¶宋靡已作頌以紀太史萬里¶
　　　　宋故少師大觀左丞相魯國王公神道¶碑¶
孝宗皇帝齊聖天授勇智天挺有闔闢宇宙¶旋乾轉坤
<pb:KR4d0266_WYG_120-22b>
之姿葢藝祖之神武仁宗之仁儉¶神宗之英明髙宗之
武文集四聖之大成金¶聲而玉振之者也而稽古舍己
比崇華勛聞善從¶諫兼徽湯禹聖而不居能而不矜漢
五鳯唐貞觀¶風在下矣故其圖任相臣在初元時則有
若魏<md:KR4d0266_SBCK_120-20b>¶國張公浚在中年時則有若雍國虞公允文皆駿¶
發揚厲誓清中原人咸謂君臣投分一何契也至¶其季
年則不然乃選於衆而舉魯國王公公之為¶人貎不襮其剛動
不顯其方呐呐恂恂言徐色夷¶以春遲冬温之氣當風行
<pb:KR4d0266_WYG_120-23a>
雷厲之威人又謂君¶臣異趣又似揆也然公自疑丞以
宅弼輔十有四¶年視前數公獨乆厥職算效考成濟登
隆平日不¶足而嵗有餘也朝廷清明綱紀爰整衆正列
布百度¶咸熙民物樂康邊鄙清淳淳熙之治視慶歴元
祐¶無所與遜臣主之賢又何偉也嗚呼<md:KR4d0266_SBCK_120-21a>¶孝宗之逺猷深
㫖是可得而天窺海測也耶公諱¶淮字季海其先太原
人五季避地至&KR0276;八世業儒¶曽祖本祖登䇿進士第終
官承議郎知湘潭縣父¶師徳宣議郎皆贈太師魯魏楚
<pb:KR4d0266_WYG_120-23b>
國公母時氏封魏¶國太夫公自幼警敏寡笑與言表和
裏正力學¶工文紹興十五年第進士時年二十為台州
臨海¶尉太守蕭振一見許以公輔器振帥蜀辟公入幕¶
府造朝改左宣教郎累遷校書郎高宗皇帝命¶御史中
丞朱倬舉可御史者以公應書除監察御¶史遷右正言
首論大臣養尊小臣持禄以括囊為<md:KR4d0266_SBCK_120-21b>¶智以引去為高願
陛下正心以正朝廷正朝廷¶以正百官正百官以正萬
民時宰相湯思退無物望公條¶其罪數十於是免公論
<pb:KR4d0266_WYG_120-24a>
韙之至於宰士方師尹¶之狡險大将劉實之掊克吉州
守臣魏行虛増¶鬻公田之估皆奏免所居官陳輝王傳
之才皆薦¶為郡如兩淮之互市如七閩之鬻鹽如諸道
之預¶買折帛如淮漕之奪民𣙜酤皆言其弊多所施行¶
丁楚公憂既塟奉母廬墓哀動行路免喪除直敷¶文閣
福建轉運副使時孝宗隆興二年也舊制¶之鬻鹽官自
為場其後户計人算强而售之淆以泥<md:KR4d0266_SBCK_120-22a>¶沙損其銖兩公
復其舊小民大悦未幾召對言於¶上曰堯以知人安民
<pb:KR4d0266_WYG_120-24b>
為難舜以明目達聰為急願¶陛下以堯舜自期羣臣以
堯舜其君自任又曰自¶治之䇿治内有三曰正心術曰
寳慈儉曰去壅蔽¶治外有四曰固封守曰選将帥曰明
賞罰曰儲才¶用上曰卿曩居言責論議誠確除秘書少
監時¶光宗為恭王上妙簡師友首命公兼王府直講¶國
史院編修官執政錢端禮私謁於公正色拒之¶㑹王府
生皇孫公請正其典禮端禮因是䜛公¶上知公不安乃
命知江州改建寕府仍直敷文閣<md:KR4d0266_SBCK_120-22b>¶至郡老少逆其境曰
<pb:KR4d0266_WYG_120-25a>
吾一佛復来矣公儉以裕財¶用寛以撫軍民民有骨肉
之訟者曉以恩義有泣¶而去者獄無訟係里無歎聲就
遷漕未幾得召¶御史李處全沮之詔仍故官遣之北溪
湍悍方舟¶以濟每桃花水生隨綴隨裂民病涉焉公伐
石¶為梁官費而民不與梁成而民不知民堂其南涯¶肖
公像而祠之改浙西提㸃刑獄見¶上陳閩中利病四事
天語褒嘉且令一至東宫皇¶太子待以師儒特施拜禮
既至官下精意讞平寃¶者輳集有數十年不决之訟皆
<pb:KR4d0266_WYG_120-25b>
與直之於是有司<md:KR4d0266_SBCK_120-23a>¶不敢怠事獄吏不敢舞文囹圄屢空
民知逺罪諸¶邑有前期借民租調者公下令必罰民用
昭蘇治¶最上聞以太常少卿召近習曽覿一再来見公
竟¶不見聞者欽歎兼中書舍人吏部侍郎太子左庶¶子
未幾西掖為真兼知學士院侍&KR0688;太子詹事㑹¶郊祀恩
應任公舍其子任其弟時閤門官陳覺¶民超轉遥郡防
禦使近習龍大淵贈太師仍畀開¶府儀同三司恩數參知
政事姚憲罷政除資正殿¶學士戚里張説為樞宻罷政
<pb:KR4d0266_WYG_120-26a>
除太尉在京宫觀¶皆封還詔書公自掌帝制訓詞深厚
有西漢風如<md:KR4d0266_SBCK_120-23b>¶蘇公軾贈太師詞尤為海内傳誦除翰林
學士知¶制誥知貢舉上嘗與公論及朋黨至是發䇿問¶
士以崇名節惡朋黨士風丕變得士最盛¶上問公以文
行之士公薦鄭伯熊李燾程叔達後¶皆擢用淳熙二年
除端明殿學士簽樞宻院事¶公言於上曰曩者大臣知
以和為和而不知以¶和為戰於是一新經武大整師律
請令蜀中軍帥¶補置偏裨者必詣宻院以審其才諸将
<pb:KR4d0266_WYG_120-26b>
勿私置親¶軍以消其黨廬州勿撤戍兵以嚴其備中外
諸軍¶勿互招亡卒致紀律之不嚴荆㐮士夫勿私役民<md:KR4d0266_SBCK_120-24a>¶兵致忠勇之不振薦蜀帥吳拱才可登用郭田張¶宣才
堪為帥辛棄疾平江西茶冦上功太濫公謂¶不核真偽
何以勸有功文州蕃部擾邊吳挺奏厙¶彦威失利之罪
靖州夷人擾邊楊倓奏田琪失利¶之罪公謂二将戰沒
若反罪之何以勸士三年八¶月除同知樞宻院事靖州
蠻既平率逢原殺及老¶幼文州羌既定李昌祖誘殺降
<pb:KR4d0266_WYG_120-27a>
者公皆請懲其罪¶四年六月除參知政事先是參預龔
茂良之政大¶抵慕魏相庶位承風多過於苛龔既去時
宰席久¶虚公與李公彦頴同秉大政贊上以治尚忠
厚<md:KR4d0266_SBCK_120-24b>¶諸路奏讞多所平反政刑中和一時氣象藹如也¶五
年三月除知樞宻院事蜀帥胡元質奏黎州青¶羌冦降
公請詔守臣不得邀功吳挺奏草羌冦亦¶降公請詔撫
之以勸来者先是蜀帥范成大言興¶元軍帥郭鈞御衆
無術至是折知常乃言鈞治衆¶以整成大言吳挺頗失
<pb:KR4d0266_WYG_120-27b>
士心至是胡元質乃言挺¶治軍有紀上聞鈞挺一人而
毁譽二三公曰挺¶固未可遽寵鈞亦未宜遽用此抑揚
之理也五年¶十一月除樞宻事詔班綴恩禮並視宰臣¶
上從容言武臣嶽祠之員宜省公曰有戰功者壮<md:KR4d0266_SBCK_120-25a>¶用其
力老而棄之可乎宰相趙雄言北人歸附者¶俾以員外
置之職宜令詣吏部上曰姑仍舊公¶賛曰聖意即天意
也雄又言宗室嶽祠八百員¶宜罷公曰堯睦九族在平
章百姓之先疏骨肉之¶恩可乎郴冦陳珦頗張帥臣王
<pb:KR4d0266_WYG_120-28a>
佐請節制諸軍公¶言莫若使合展其效冦平公言佐之
功卓然賞不¶宜薄上即除左次對又言佐用流人馮湛
有功¶請先釋其纍囚趨上其功又言軍志曰賞不踰時¶
請趣佐上諸軍功状殿巖步軍帥岳建夀初充職¶即鞭
其偏裨十人有死者士有怨言公言恩未加<md:KR4d0266_SBCK_120-25b>¶而威先之
請宻賜訓教薦陳溱矯健無華王世雄¶竒龎有謀上皆
将之楚州守臣翟畋專殺八盜¶池州守臣趙粹中專殺
一驛騎皆罪非殊死公言¶其寃而正二人之罪廣西帥
<pb:KR4d0266_WYG_120-28b>
劉焞平妖賊李接¶上問焞功孰與辛棄疾王佐公曰弗
如也乃畀焞¶集英殿修撰七年詔王某起居不名黎州
冦平¶上曰皆卿協賛之力江湖廣冦卿力尤多至於¶賞
罰惟允遂為後法昔陳康伯雖有人望至於處事¶皆不
及卿蜀帥言昨平蕃冦将臣成光延髙冕失¶律公請奪
爵或流竄上曰不已輕乎盍從軍<md:KR4d0266_SBCK_120-26a>¶制公曰故事平内冦
之功其賞半於平北敵之功¶罰亦宜然上欣然曰朕因
卿言釋然有悟乃命¶減死公執政七載多在樞宻凡選
<pb:KR4d0266_WYG_120-29a>
授中外将臣及¶邊方守臣各稱其職有泛求恩倖從中
出者皆執¶不行四方所陳軍務雖數千里外應之皆切
中事¶機上眷益隆而公益夙夜兢兢朝野賢之望其為¶
相八年八月癸丑拜右丞相兼樞宻使封福國公¶先是
自夏不雨至秋是日甘雨如注朝士相賀曰¶此傅霖也
時户部言諸郡旱者口算絹錢其緡八¶十餘萬上喜命
相而雨盡除一年於是公請發<md:KR4d0266_SBCK_120-26b>¶廩以賑兩淮之飢擇官
以檢民田之損糶官粟以¶平畿甸之榖價於是富民無
<pb:KR4d0266_WYG_120-29b>
藴年貧者無道殣民¶皆欣然若更生焉先是丞相趙公
雄蜀人也故蜀¶中名士多汲引在朝及趙罷相有為飛
語以撼蜀¶士者皆有去志公謂一宰臣去所用者皆去
唐牛¶李黨禍之胎也豈聖世所宜有於是求去者留乆次¶
者遷蜀士乃安朝論以為盛徳事有王淑簡者蜀¶類試
第一人也趙公薦之得召既至而趙去公力¶薦其文行
用為博士近習王抃為樞宻都丞㫖怙¶寵為姦中外莫
敢言者公極陳其罪語甚切謂自<md:KR4d0266_SBCK_120-27a>¶古人主受謗鮮不由
<pb:KR4d0266_WYG_120-30a>
由此上即斥之公薦名儒蕭¶燧代之小人屏跡言者論
冗官之敝請損任子公¶請自大臣始人服其公及郊祀
任子減前郊之半¶上甚喜時有謂公省事多積除吏多
滯者語聞¶上問乆不除郡守何也公翼日啓擬三人¶上
問孰可帥蜀公以留正對命下諫大夫黄洽賀¶上曰蜀
帥得人矣上喜以其語告公於是薦¶劉國瑞可風憲李
昌國可判曹趙汝愚可閩帥張¶杓可畿漕上曰卿邇日選
用得人决事惟允公¶曰臣薦一士則讒興决一事則毁
<pb:KR4d0266_WYG_120-30b>
至非<md:KR4d0266_SBCK_120-27b>¶聖主責臣以乆不除吏臣何敢哉先是故相梁公¶
克家乆外公嘗從容上誦言其賢九年九月己¶巳拜公
左丞相克家右丞相二公對持國柄同¶心輔政上虛已
信任士夫翕然歸重天下顒然¶望治公首以進賢報上
為己任謂李椿之老成朱熹¶之練達可以寄民命上使
椿帥長沙熹為浙東¶常平使者謂鄭丙之剛正芮輝之
文學可以侍經¶幄上使輝為侍講丙為天官余端禮之
精宻¶曽建之風力可使充民曹謂葛邲之行誼熊克之
<pb:KR4d0266_WYG_120-31a>
文詞可使登法從又謂補館職之缺員以儲人材<md:KR4d0266_SBCK_120-28a>¶選治
郡之髙第以為郎官上嘗訪公以當世人¶物公言儒學
政事之臣如京鏜謝深甫鄭僑何澹¶袁説友吕祖謙尤
袤謝諤閻蒼舒羅㸃范仲藝洪¶邁沈揆陸㳺倪思莫叔
光宇文介謝師稷王正已¶趙思趙汝誼何萬鄧驛陸九
淵劉頴趙鞏詹元宗¶吳燠陳仲諤詹騤周頡黄黼蔡戡
林枅李璧鄭鍔¶趙彦中豐誼詹儀之方有開皆一時之
選也¶上皆用之又薦李處全及錢端禮之孫象祖為郡守
<pb:KR4d0266_WYG_120-31b>
上曰王某長者一日上謂公曰今中外得人¶前所未有
復見古風矣故淳煕人物之盛至今以<md:KR4d0266_SBCK_120-28b>¶為美談然公守
法度愛名器重人命欽刑罰惜人¶材全始終恤民隠宣
徳意審幾事持逺謀夙夜切¶磋無㣲不盡故鄭丙議戍
期至而不之官者必嚴¶其禁令公請遵行之法林宗臣
議私請託以求¶薦舉者必白發其書公謂長告訐之風
鄧槹祈¶改丹書而宰掾謂其罪不可掩或欲屈法以從
所¶祈公曰如是則有司可廢矣進士有求以免舉之¶恩
<pb:KR4d0266_WYG_120-32a>
為升等之恩或謂求者止八人何必靳公曰八¶人得之
則百人援之矣宦官張法為請以已之官¶貤其子公言
其子以為遥郡法不應遷龔頥以<md:KR4d0266_SBCK_120-29a>¶執政之客補官求詣
銓曹公言聖世無近北門不¶可啓公之守法度愛名器
如此丹陽民有擅决湖¶水以溉田者張杓請重其罪公
言民嘗請而官不¶報罪不在民又有飢而強借民榖者
執政請痛懲¶之公言令甲飢民刦食罪不至死左帑胥
吏受賕¶抵罪者三十人公言刑者頗衆恐傷好生之徳
<pb:KR4d0266_WYG_120-32b>
於¶是流一人刑三人䕫帥林栗奏部民譚汝翼豪横¶可
殺公言夷人殺汝翼下人一百七十餘人汝翼¶止殺夷
人十七人謂宜減死於是止從編置吳宗¶旦劉國瑞請
為盜者必殺公言若爾則盜必曰<md:KR4d0266_SBCK_120-29b>¶殺人者亦死等死耳
何憚而不殺人乎¶公之重人命欽刑罰如此故相陳公
俊卿請老公¶言其材可惜未宜遽從趙公雄請祠公言
人材實¶難亦未宜聴右相梁公克家告病求去公言時
方¶盛寒請留之以經筵在京祠官之職使春暄而後¶行
<pb:KR4d0266_WYG_120-33a>
部使者曽逢請祠以養親公言逢之孝養宜加¶以貼職
美名之寵士砥礪於風俗周拯有才而人¶多議其輕公
言&KR1542;弛之士緩急能出死力¶上遂用為郡守辛棄疾有
功而人多言其難駕御¶公言此等緩急有用上即畀祠
官公之惜人才<md:KR4d0266_SBCK_120-30a>¶全始終如此版曹王佐言諸路旱暵除
租至五十¶四萬石上疑其過於多公言其非過趙子濛
言¶救荒多濫公言百姓其謂朝廷輕失人命而重發¶倉
廩雖知其濫可不從厚沈宗禹請行推排貧富¶升降之
<pb:KR4d0266_WYG_120-33b>
法公言開更相糾舉其害甚大退謂同¶列曰吾輩見民
疾苦當如疾病之在身王佐請諸¶郡上供一嵗再校後
期者罰公言頃嵗嘗以校殿¶最州郡争先鞭笞苛峻有
至死者今若一嵗至再¶其害不細謂宜止於每嵗之杪
擇一二逋負之尤¶者罰之庶幾吏不急征民免苛政上
大喜曰甚善<md:KR4d0266_SBCK_120-30b>¶公之恤民隠宣徳意如此上嘗論唐太宗
之功¶業因歎大功之未就公以先徳後功為規¶上嘗遣
楊邦彦使北而北人不禮吾使因歎宿憤¶之未攄公以
<pb:KR4d0266_WYG_120-34a>
上䇿自治為獻虜使魏正吉朝賀不¶肅公責之以朝儀
卒致其恭順而成禮¶上欲廢樞宻院之非古官公言軍
務至重不宜弛¶備以示敵公之審幾事持逺謀如此公
所建明¶上皆施行此其尤著者十一年冬邊吏言北主
歸¶朔庭公言於上曰敵之情偽未可知也或中原¶豪傑
起而圖之為我驅除亦未可知也所宜先者<md:KR4d0266_SBCK_120-31a>¶擇将帥嚴
守備明斥候峙糗糧耳邊吏又言敵境¶檄稱其主巡行
故國南朝来嵗賀正旦生辰使暫¶輟一年上曰彼止吾
<pb:KR4d0266_WYG_120-34b>
使若彼使至則如之何¶盍亦遣使郊勞乎公曰彼既止
吾使亦必暫止彼¶使未幾邊吏再言敵境有檄果亦云
然¶上再三嘉公曰卿言於前乃騐於今真廟謨矣時¶髙
宗皇帝聖夀新嵗八十公言禮之大者儀必極¶其崇慶
之隆者澤必侈其溥上命公緜蕞其典¶十三年正月朔
上躬率百官朝徳夀宫奉玉巵¶上鴻號禮成發徳音行
慶澤羣公百執進律増秩於<md:KR4d0266_SBCK_120-31b>¶是恩達於薦紳矣太學弟
子員徑詣太常於是恩¶達於韋布矣虎賁材官飫賜餐
<pb:KR4d0266_WYG_120-35a>
錢於是恩達於尺¶籍伍符矣敬老尊賢薄刑責已於是
恩達於幽人¶山農海隅蒼生矣公亦當進兩秩増封邑
公懇辭¶焉退而喜曰吾求去八九矣而上不聴今可以¶
從此逝矣三月祈上丞相印綬歸田里章四¶上不許九
月再請為祠官又不許進封魯國公来¶年六月又累章
申前請又不許是秋¶髙宗升遐一時典禮皆公所定北
主遣使来賀生¶辰或謂上在哀疚既不受禮宜辭其来
公獨言繼<md:KR4d0266_SBCK_120-32a>¶好已乆驟辭其使未可也謂宜除館延之徐
<pb:KR4d0266_WYG_120-35b>
議禮¶遣從之上欲遂服令皇太子參决機務乃於¶祥曦
殿西序設幄次命曰議事堂每有大政宰執¶詣堂禀議
翼日隨皇太子詣内殿進呈時公當¶軸寝乆盡瘁夙夜
重以魏國年髙有去思而國䘏方¶殷欲去不可黽勉躊
躇非其志也来年春¶髙宗祔廟公乃上章匄祠見上面
控其詞危苦¶上惻然曰丞相無苦敬當勉從除觀文殿
大學士¶仍前特進魯國公判衢州從公便鄉隣侍板輿
之¶志也詔許辭行撫勞再三退辭東宫慰蔚周悉<md:KR4d0266_SBCK_120-32b>¶宰執
<pb:KR4d0266_WYG_120-36a>
百官設祖帳都門外觀者歎息侍親歸里稚¶耋驩迎親
故歆豔以為古人戯采晝繡公獨兼之¶公即日上章力
辭典州請為祠官上恩閔勞改¶提舉臨安府洞霄宫未
幾孝宗倦勤¶光宗嗣位公以舊學首奉明詔詢初政公
答¶詔言極切至大槩謂盡孝進徳奉天敬民用人立¶政
罔不在初上欲拜公使相而公宅魏國憂有¶詔服除日
降制公念母子相為命者六十四年至¶此痛極不如無
生誓以素食終䘮既卒哭得脾疾¶親舊勸公曰此素食
<pb:KR4d0266_WYG_120-36b>
所致也喪有疾御酒肉禮也<md:KR4d0266_SBCK_120-33a>¶盍強食從禮言未畢公一
慟幾絶勸者乃止未幾¶小愈聞王人及門傳宣慰問且
襚魏國以白金及¶帛疋兩各七百公起拜命自草奏稱謝
一日忽¶語家人子曰易卦六十有四吾年亦然即命子
弟¶執筆自占表章祈致其仕翼日夜漏下十刻薨於¶正
寝實淳熙十六年某月某日也先是一月有大¶星霣於
里門遺表上聞兩宮震悼輟朝二日¶贈少師禭以白金
及帛疋兩各千令奏親屬一人¶添差本路幹官以治襄
<pb:KR4d0266_WYG_120-37a>
事官其子孫七人䘏典從¶厚終始哀榮明年十二月甲
申塟於&KR0276;之北郭外<md:KR4d0266_SBCK_120-33b>¶隆夀之原公娶何氏左奉議郎知
温州瑞安縣紳¶之女累封冀國夫人子八人模通直郎
監西京中¶嶽廟樞朝散郎主管佑神觀機通直郎監西
京中¶嶽廟樸迪功郎棟奉議郎主管佑神觀檝修職郎¶
監西京中嶽廟橚宣教郎監西京中嶽廟栻寄理¶将仕
郎模機樸皆先公卒一女適校書郎姚頴孫¶男女十四
人公風骨清臞肅然簡逺家人未嘗見¶其喜愠冲淡寡
<pb:KR4d0266_WYG_120-37b>
欲自奉甚薄食不重肉一衣十年¶每一飲食魏國未食
不敢先嘗閨門肅然寂無歌¶舞在公退食端居齋房觀
書或至夜分合族千指<md:KR4d0266_SBCK_120-34a>¶與同飽温訓迪子姪不異已子
士夫客死必賙其¶歸好賢惜才人有片善終身不忘然
不立黨與不¶市私恩每有薦進不告其人其不知者或
以為怨¶終不自明公相孝宗論事安舒不迫不激論¶人
先純正論政本寛厚是時士大夫多言閩人不¶可用者
公嘗薦一二上曰非閩人乎公曰立¶賢無方湯之執中
<pb:KR4d0266_WYG_120-38a>
也必曰閩有章子厚吕惠卿也¶不有曽公亮蘇頌蔡襄
乎必曰江浙多名臣也不¶有丁謂王欽若乎上稱善自
此閩士多收用¶云博士章頴論事狂直上議絀之公曰<md:KR4d0266_SBCK_120-34b>¶陛下樂聞直言故士夫以言相髙恥不相若此風¶可賀
也若絀之乃致其名也絀之愈甚其名愈重名¶既歸於
下謗必歸於上上悦頴復留有司言¶天長縣水毁七十
餘家上曰此常事何必¶聞公曰昔人謂人主不可一日
不聞水旱盜賊禮¶曰四方有敗必先知之可謂人之父
<pb:KR4d0266_WYG_120-38b>
母矣¶上敬納焉君子謂此三言者真古大臣之言也其¶
開廣賢路長養諫者固結民心益増主徳其功逺¶矣故
上每稱公曰不黨無私又曰剛直不欺¶夫外人見其粹
温而上獨見其剛直揚已要<md:KR4d0266_SBCK_120-35a>¶譽者能之乎隆興以来稱
名相云有文集若¶干巻制草若干巻奏議若干巻既塟
十四年栻走¶二千里以其兄樞之書来廬陵謁萬里曰
先生非¶先公之故人乎墓隧之碑未立而不為尚以誰¶
諉萬里則按其諸子所作家傳及起居郎熊公堯¶所作
<pb:KR4d0266_WYG_120-39a>
行状摭其繫天下國家之大者書之銘曰¶
皇矣孝宗聖與天通英武剛明而相魯公¶孝宗赫然魯
公凝然赫然如山凝然如淵規鑿矩¶枘落落弗契云胡
相逢同底於治聞諸晏嬰有同¶有和同罔可否和罔唯
阿未聞衢室以俞廢咈面<md:KR4d0266_SBCK_120-35b>¶惟予從違弗汝弼維皇之剛
用公濟而維皇之英用¶公粹而皇武用公保大定功皇
明用公海涵地容¶皇徳増増皇功鍠鍠皇治其𢎞有類
其成昔周之¶宣艾夜勤止暨厥末造鶴誨駒刺唐之文
<pb:KR4d0266_WYG_120-39b>
皇唐之¶成康其漸二五曽謂無荒隆興之元闔開乾坤
震¶是狁魂于强于安淳熙之季薄海丕乂金甌罔缺¶龜
玉罔毁何施臻兹維皇不疑維公不欺維卒不¶欹謂公
平此勇功智名後有思者訾不来下<md:KR4d0266_SBCK_120-36a>¶　
　
　
　¶誠齋集巻一百二十<md:KR4d0266_SBCK_120-36b>¶<md:KR4d0266_SBCK_121-1a>¶
<pb:KR4d0266_WYG_121-1a>
欽定四庫全書
　誠齋集巻
