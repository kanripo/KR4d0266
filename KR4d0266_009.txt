# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:10.406810
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0515-009誠齋集-卷第九.
<pb:KR4d0266_SBCK_009-1a>¶
誠齋集巻第九¶
　　　　　　　廬陵楊　萬里　廷秀¶
　詩¶
　　荆溪集¶
　　　上巳¶
上巳春陰政未開寒牎愁坐冷於灰凍蠅觸紙飛¶
還落仰面翻身起不來¶
雨冷風酸數日强老懐不可更禁當春寒幸自㱕¶
將去喚取重來是海棠¶
正是春光最盛時桃花枝映李花枝鞦韆日暮人¶
<pb:KR4d0266_SBCK_009-1b>¶
㱕盡只有春風弄彩旗¶
　　　寒食雨作¶
雙燕衝簾報禁煙喚驚晝夢聳詩肩晩寒政與花¶
爲地曉雨能令水作天桃李海棠聊病眼清明寒¶
食又來年老來不辨琱新句報荅風光且一篇¶
　　　垂絲海棠半落¶
雨後精神退九分病香愁態不勝春落堦一寸輕¶
紅雪卷地風來政惱人¶
　　　寒食相將諸子遊翟園得十詩¶
雨罷饒晴色松陰轉午時堆成李花雪開遍海棠¶
<pb:KR4d0266_SBCK_009-2a>¶
枝旋酌新篘酒留題細字詩不來真是枉&KR0082;去更¶
云遲¶
鹿葱舊種菊新栽幽徑深行忘却回忽有野香尋¶
不得蘭於石背一花開¶
栁條老去尚青鮮下有清渠遶野田波面落花相¶
趂走避風爭泊岸傍邊¶
儘忙也到翟園休只見春光不見愁屈折海棠團¶
更密日光下照繡燈毬¶
小小茅亭短短牎海棠圍裡栁中央乍晴萱草渾¶
無力落盡梅花尚有香¶
<pb:KR4d0266_SBCK_009-2b>¶
児曹徤走儘從渠老脚微酸半要扶未委前頭花¶
好否且令蜂蝶作前驅¶
三月風光一嵗無杏花&KR0082;過李花初栁絲自為春¶
風舞竹尾如何也學渠¶
驅使花枝苦未休平章詩句政冝搜無端一竇西¶
牎日不遣吾人略小留¶
花木從渠取次栽青山那肯入城隈翟公不有驅¶
山手城裡松林底處來¶
荆溪老守底風流哦就千詩一笑休天&KR0082;做春無¶
去處只堆濃緑栁梢頭¶
<pb:KR4d0266_SBCK_009-3a>¶
　　　三月十日¶
&KR0379;看桃李錦成圍忽便園林緑作堆逺草將人雙¶
眼去飛花引蝶過墻來簿書節裡無多著懐抱朝¶
來得好開已是七分春去了何須鳥語苦相催¶
　　　清明雨寒¶
整冠忽見鏡中霜挽樹渾無蔕上香已貯春愁過¶
萬斛更令細細著升量¶
脱却單衣著裌衣禁煙無有不寒時一年好處君¶
知麽寒食千門挿栁枝¶
今年寒食與清明各自陰晴作麽生細雨千絲不¶
<pb:KR4d0266_SBCK_009-3b>¶
成㸃如何也觧滴檐聲¶
桃李一空春已㱕不須更待絮飛時閉門獨琢春¶
寒句只有輕風細雨知¶
苦堦滴雨翠方濃須把寒珠濺鹿葱梅子猶粘雪¶
前蘂海棠生恨夜來風¶
莫嫌細雨苦飄蕭政要寒聲伴寂寥杏葉猶疎不¶
成響且將&KR0083;瓦當芭蕉¶
閉户何緣得句來開牎更倩雨相催只言春色都¶
㱕去小樹桃花政晩開¶
風欹衆栁自成姘雨泣殘花不忍看急喚麴生嘗¶
<pb:KR4d0266_SBCK_009-4a>¶
杏子及渠小苦未生酸¶
　　　題山莊草蟲扇¶
風生蚱蜢怒鬚頭紈扇團圓璧月流三蝶商量探¶
花去不知若箇是莊周¶
　　　清明杲飲(二首)¶
南溪春酒碧於江北地鵝梨白似霜頽却老人山¶
作王更加食邑醉為鄉春光如許天何負雨㸃殊¶
疎鷰不妨絶愛杞萠如紫蕨為烹茗椀洗詩膓¶
深著爐香淺著桮桮行儘緩莫教催可憐花樹渾¶
無頼下却簾鈎也入來雪藕新將削氷水蔗霜只¶
<pb:KR4d0266_SBCK_009-4b>¶
好㸃青梅明年寒食還家去却憶荆溪花政開¶
　　　和張倅子儀送鞓紅魏紫崇寧紅醉西施¶
　　　四種牡丹¶
朱墨勾添眼底塵今年春盡不知春鞓紅魏紫能¶
相訪西子崇寧更可人¶
洛花移種到松江國也天香内様粧老裡&KR0180;邊無¶
好思為渠覓句却窮忙¶
　　　次李倅子壽郡集詩韻¶
蒼壁新煎第二泉博山深炷古龍涎草𤣥顧我非¶
揚子能賦如公是仲宣詩社自甘編下户醉鄉何¶
<pb:KR4d0266_SBCK_009-5a>¶
苦不開邉窮州地主慙司業不解時時與酒錢¶
　　　薛舍人母方氏太恭人挽章(二首)¶
熊膽平生苦魚&KR1332;脕嵗榮芝蘭今柱史苗裔古𤣥¶
英寒食花爭泣元霄燭半明從今好時節萱砌罷¶
君(生寒食日死/恭人以上元日)¶
賦感東征句詩愁陟屺篇生前九齡夢眼底五朝¶
天錦告渾無恙雲車忽香然不堪青竹笋㱕路不¶
迎舩(年中生/恭人元祐)¶
　　　櫻桃¶
櫻桃一雨半彫零更與黄鸝翠羽爭計㑹小風留¶
<pb:KR4d0266_SBCK_009-5b>¶
紫脆殷勤落日弄紅朋摘來珠顆光如濕走下金¶
盤不待傾天上薦新舊分賜児童猶解憶寅清(舊/予)¶
(各分賜四藍奉常有寅清堂/在奉常孟夏太廟薦櫻桃禮官)¶
　　　雨後行郡圃¶
雨餘行脚古城隈為愛危亭首屢回無數菊苗齊¶
老去多時花徑不曾來¶
　　　多稼亭前雨檻芍藥紅白對開二百朶¶
紅紅白白定誰先嫋嫋娉娉各自妍最是倚欄嬌¶
分外却緣經雨意醒然晩春早夏渾無伴暖艷暗¶
香政可憐好為花王作花相不應只遣侍甘泉(花/論)¶
<pb:KR4d0266_SBCK_009-6a>¶
(芍藥近侍/者以牡丹玉)¶
　　　小雨¶
雨&KR0379;放脚又還無葉上蕭蕭半霎餘貯得千珠無¶
㸃漏絲窠元自不勝疎¶
　　　六月喜雨¶
守臣兩月禱山川詔㫖&KR0379;頒便沛然不是格天緣¶
詔肯憂民天子本如天¶
𤣥雲直下素光開雨到前山只恐囬霹靂一聲風¶
一陣為儂催上半天來¶
今年不是雨來慳不後秧時亦不前自古浙西長¶
<pb:KR4d0266_SBCK_009-6b>¶
苦澇近來無澇恰三年¶
　　　和李子夀通判曾慶祖判院投贈喜雨口¶
　　　號¶
雷起嘉山半㸃蒼乖龍無地著身蔵莫嫌白雨來¶
差晩伹遣黄雲作大穰¶
塵漲衝頭不識泥朝來也解滑霜蹄兩公玉句驚¶
風雨把翫都忘日脚西¶
雨早些時打麥殘雨遲許日即秧乾阿誰㑹得天¶
公意只道今年乞雨難¶
夢中檐溜作灘聲㓜竹新荷緫解鳴曉色滿城渾¶
<pb:KR4d0266_SBCK_009-7a>¶
是喜更無一寸旱時情¶
蘇湖元以水為鄉春早偏欺潤與常一雨忽來三¶
晝夜兩公巻入八詩章¶
守臣閔雨㡬曽欣兩月天高呌不聞黄紙帯將今¶
雨至分明端為聖明君¶
謫仙下筆不曽休句似金盤柘彈流我&KR0082;將渠卜¶
隣著對披蓑笠刺漁舟¶
南豐每見每津津繭紙松煤幻好春幸與李侯成¶
二妙更添楊子作三人¶
　　　曉登多稼亭¶
<pb:KR4d0266_SBCK_009-7b>¶
過雨梅無半箇黄冬青枝上雪花香不須更要風¶
吹面看著青林意自凉¶
雨前田畒不勝荒雨後農家特地忙一眼平疇三¶
十里際天白水立青秧¶
尚無池水泛荷香幸有園英照竹䆫雪白葵花持¶
玉節柿紅萱草立金幢¶
　　　六月六日小集¶
青李來禽已眼明新瓜入夏見何曾酒邊忘却人¶
間暑消盡金盆一文氷¶
新蟬聲澁亦無多强與嬌鴬和好歌盡日舞風渾¶
<pb:KR4d0266_SBCK_009-8a>¶
不倦無人奈得栁條何¶
　　　雨足曉立郡圃荷橋¶
郡池六月水方生便有新荷貼水輕雨後獨來無¶
箇事閑聴啼鳥話昇平¶
　　　登多稼亭曉望¶
風不能銷曉霧痕天猶未放宿雲根城腰摺處&KR0379;¶
三徑山觜前頭别一村¶
　　　午熱登多稼亭¶
矮屋炎天不可居髙亭爽氣亦元無小風不被蟬¶
餐却合有些凉到老夫¶
<pb:KR4d0266_SBCK_009-8b>¶
芒鞋葵扇頗蕭然倦倚胡床不是眠避暑無蔵身¶
去處追凉行盡竹旁邊¶
不是城中是甑中雨餘日色更明紅若為飛上金¶
山頂獨立長江萬里風¶
栁外花邊忽颯然好風一㸃破愁顔岸巾獨倚千¶
尋樹閑看南雲度北山¶
御風不必問雌雄只有炎風最不中却是竹君殊¶
解事炎風篩過作清風¶
　　　張尉惠詩和韻謝之¶
下筆生波便百川字間句裡緫超然讀來清氣凉¶
<pb:KR4d0266_SBCK_009-9a>¶
人骨六月真成九月天¶
軟紅塵裡眼曾開苦被新詩猛喚回借問錦心能¶
底巧更從月脇摘將來¶
老去才情半掬慳不愁不退豈愁前清風明月無¶
拘管與子分張更一年¶
　　　卧治齋晩坐¶
閉户坐不得開牎竚微凉樹林蔭白日儿研生碧¶
光信手取詩卷細哦三數章初披頗欣愜再&KR0259;忽¶
感傷廢巻不能讀起行繞胡床古人恨如山吾心¶
澹於江本不與彼謀云何断我腸感罷翻自笑一¶
<pb:KR4d0266_SBCK_009-9b>¶
蟬催夕陽¶
　　　憇懷古堂¶
新葺懐古堂舊臨郭璞池去嵗夏徂秋無日不此¶
嬉茨菰無暑性芙蕖有凉姿今年池水乾老子來¶
遂稀豈惟來不留亦復去靡思朝來偶一到又覺¶
景特竒水含霽後光荷於風處欹便有白鷗下驚¶
起翠羽飛方池灧牎東長池横檐西紅緑向背看¶
觴詠朝夕宜此堂初無情此池諒何知如何涉斯¶
世乖逢亦有時¶
　　　望雨¶
<pb:KR4d0266_SBCK_009-10a>¶
雲興惠山頂雨放太湖脚初愁望中逺忽在頭上¶
落白羽障烏巾衣袖已沾渥㱕來看檐溜如㵼萬¶
仞岳霆裂大瑶甕電縈濕銀索須臾水平堦花塢¶
失半角定知秧疇滿想見田父樂向來春夏交旱¶
氣亦太虐山川已徧走雲物竟索寞雙鬢愁得白¶
兩膝拜將剥早知有今雨老懐枉作𢙣¶
　　　聞一二故人相繼而逝感嘆書懐¶
故人昔同朝與游每甚歡豈緣勢利合相得文字¶
間有頃各補外不見今六年我來荆溪上敲榜索¶
租錢故人復雙入飛上青雲端我雖世味澹羡心¶
<pb:KR4d0266_SBCK_009-10b>¶
能恝然忽傳故人去得書墨未乾又傳故人亡驚¶
悼摧肺肝鼎貴良獨佳安貧未遽賢向以我易彼¶
安知不作難今以彼易我試問誰當慳如何捐此¶
軀必要博好官顧謂妻與子官滿當㱕田我賤汝¶
勿羞我貧汝勿嘆從汝丐我身百年庶團欒妻子¶
笑荅我脩短未易言富貴必速殞郭令當夭殘貧¶
賤杲永筭顔子壽必延我復荅渠道薄命我自怜¶
我福肯如郭我徳敢望顔造物本嗇與我乃多取¶
㫋借令彼不怒退省我獨安汝言自有理我意不¶
可還¶
<pb:KR4d0266_SBCK_009-11a>¶
　　　晩步追凉¶
老眼偏明逺岫孤夕陽故遣樹陰疎蟬鳴葉底無¶
尋處隨意閑行偶見渠¶
風不須多只是凉穿花度栁到人傍細吹病耳颼¶
颼響徐弄輕衫拂拂長¶
　　　荷橋暮坐¶
橋剪荷花兩叚開荷花留我不容囬不勝好處荷¶
橋坐政是凉時蚊子來¶
池似平鋪緑錦横荷花為緯藻為經無端織出詩¶
人像獨立飛橋摘斗星¶
<pb:KR4d0266_SBCK_009-11b>¶
水到荷花&KR0926;風生菰葉梢鷗鳬晩聲散天水夕光¶
交¶
　　　休日晴曉讀書多稼亭¶
携家守荆溪忽忽已一暮官舍非不佳懐抱長鮮怡¶
若非僮僕病定復児女啼昔貧嘆不飽今愁豈縁¶
飢晨起袖書冊急登亭上嬉露痕尚星月風氣無¶
牎扉頓覺老病身不禁絺綌衣昨暑何可度朝凉¶
乃爾竒白鳥逺如蝶𤣥蟬哦似詩松色雪我神荷¶
香氷我脾憂樂忽安在形骸亦俱遺穉子不解事¶
朝餐呼我㱕¶
<pb:KR4d0266_SBCK_009-12a>¶
　　　多稼亭上望三山中峯獨秀而低¶
三山道是逺連天亭上看來只近檐可惜當初低¶
少許三山幸有一峯尖¶
　　　雨後晩步郡圃¶
畫舫鳴鉦野寺鐘暮聲驚破翠煙重好風不解蔵¶
天巧彫碎孤雲作數峯¶
風勒㱕雲帯雨囬不容老子小徘徊撥忙也到池¶
亭上昨日巻荷今盡開¶
　　　曉坐荷橋¶
雨後晨前絶爽時胡床四面是荷池荷珠細走惟¶
<pb:KR4d0266_SBCK_009-12b>¶
愁落為報薫風莫急吹¶
四葉青蘋㸃緑池千重翠蓋䕶紅衣蜻蜓空裡元¶
無見只見波間仰面飛¶
碧玉山邊白鳥鳴緑楊風裡翠荷聲草花踏碎教¶
人惜為勒芒鞋欵欵行¶
簾影窺池到藕根水光為我弄朝暾魚兒解作晴¶
天雨波面吹成落㸃痕¶
　　　池亭¶
小沼&KR0379;堦下孤亭恰水邊揩磨一玉鏡上下兩青¶
天可惜無多水誰堪著釣舩今年非不暑每到每¶
<pb:KR4d0266_SBCK_009-13a>¶
醒然¶
　　　卧治齋盆池¶
舊來菰葉已全衰旋買新荷帯藕栽看得荷花作¶
蓮子可怜時節被花催¶
　　　凝露堂前紫薇花兩株每自五月盛開九¶
　　　月乃衰¶
晴霞艷艷覆檐牙絳雪霏霏㸃砌沙莫管身非香¶
案吏也移床對紫薇花¶
似癡如醉弱還佳露壓風欺分外斜誰道花無紅¶
十日紫薇長放半年花¶
<pb:KR4d0266_SBCK_009-13b>¶
　　　暮坐中庭¶
蚊子因凉減蟬聲入暮多有愁無處著不飲&KR0082;如¶
何¶
　　　食蓮子¶
蜂不禁人採蜜忙荷花蘂裡作蜂房不如玉蛹甜¶
於蜜又被詩人嚼作霜¶
　　　食雞頭¶
龍宫失曉惱江妃也養鳴雞報早暉要啄稻粱無¶
半粒只教滿頷飽珠璣¶
　　　暮雨既霽將児軰登多稼亭¶
<pb:KR4d0266_SBCK_009-14a>¶
一霎滂池一霎晴檐間㸃滴尚殘聲水將樹影乱¶
揉碎月與日光相對明試數六宵還五兩坐令夏¶
熱作秋清児曹小住休㱕去更聴風蟬子細鳴¶
　　　苦熱登多稼亭¶
日脚斜紅&KR0082;暮天倚欄垂手弄雲煙兩行相對樹¶
如許一葉不揺風寂然剰&KR0082;啜茶還罷去却愁通¶
夕不成眠黑絲半把垂天外白雨初生逺嶺邊¶
吏散庭空便悄然不須休日始偷閑鴎邊野水水¶
邊屋城外平林林外山偶見行人囬首却亦看老¶
子立亭間暮蟬何苦催㱕急只待凉生月半環¶
<pb:KR4d0266_SBCK_009-14b>¶
　　　暮熱游荷池上¶
玉礫金沙一逕長暑中無處可追凉獨行行到荷¶
池上荷不生風水不香¶
寒甃千尋汲井花病身一浴不勝佳追凉不得渾¶
閑事燒眼生憎半幅霞¶
細草揺頭忽報儂披襟攔得一西風荷花入暮猶¶
愁熱低面深蔵碧傘中¶
也不多時便立秋寄聲殘暑速拘收瘦蟬有得許¶
多氣吟落斜陽未肯休¶
空中斗起朶雲頭旋旋開來旋旋收初作䰒鬆松¶
<pb:KR4d0266_SBCK_009-15a>¶
樹子忽成髣髴栁花毬¶
　　　月下杲飲¶
恰則天方暮如何月正中一年無此熱今夕絶無¶
風早藕凝鬆雪新菱剥釅紅醉鄒堪避暑只合著¶
衰翁¶
酒邉無物伴長瓶一顆新蓮一叚氷月下不風終¶
是爽燭光何罪也堪憎¶
一年遇暑一畨愁六月梢時七月頭今夕追凉還¶
得熱何時遇夏却逢秋¶
月初生處薄雲生到得雲銷月政明兩處打更如¶
<pb:KR4d0266_SBCK_009-15b>¶
一處二更還作四更聲¶
坐久輕雲次第開月光飛入酒杯來今霄只有半¶
邊月一半桂枝何處栽¶
斜斜花影&KR0082;愁予唧唧蟲聲亦愛渠月與詩人元¶
不薄儂於歡伯未應疎¶
人静更深丈室虗&KR0082;眠聊復小踟蹰竹床最冷也¶
成熱羽扇不凉差勝無¶
<pb:KR4d0266_SBCK_009-16a>¶
¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集巻第九(終)¶
<pb:KR4d0266_SBCK_009-16b>¶
