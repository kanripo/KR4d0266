# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:10.938551
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB04n0515-021誠齋集-卷第二十一.
<pb:KR4d0266_SBCK_021-1a>¶
誠齋集巻第二十一¶
　　　　　　廬陵楊　万里　廷秀¶
　詩¶
　　朝天集¶
　　　寄題喻叔竒國博郎中園亭二十六詠¶
金谷惟堪貯俗塵輞川今復得詩人先生道是貧¶
到骨猶有山園斗大春¶
　　　　右亦好園¶
洞庭張樂起天風玉磬吹來隨圃中却被仙人鎔¶
作水為君到底冩秋空¶
<pb:KR4d0266_SBCK_021-1b>¶
　　　　右磬湖¶
烏龍灘下白雲堆上有狂奴舊釣䑓一夕被君偷¶
取去至今猶帶漢莓苔¶
　　　　右釣磯¶
春有児孫夏有朋月中寒影雨中聲臘晴銷盡一¶
園雪爲底林間雪不晴¶
　　　　右蘆葦林¶
亦好園中亦好亭兩重好處兩重貧客來莫道無¶
供給抹月批風當八珍¶
　　　　右亦好亭¶
<pb:KR4d0266_SBCK_021-2a>¶
氷為仙骨水為肌意淡香幽秪自知青女素娥非¶
耐冷一生耐冷是横枝¶
　　　　右横枝¶
横枝直下是清池花映清池水映枝知是君描和¶
靖句不知和靖寄君詩¶
　　　　右清淺池¶
舊繞新縈緑萬蟠架餘籬剰復垂欄先生醉帽堆¶
香雪知自荼䕷洞裏還¶
　　　　右荼䕷洞¶
湧岫跳峯尺許寛坐看雲霧起岩間九疑荒逺巫¶
<pb:KR4d0266_SBCK_021-2b>¶
陽険未必真山勝假山¶
　　　　小山¶
錦障豪華笑騃童松圖冷淡惱山翁玉山頽處誰¶
扶著花作屏風倚暖紅¶
　　　　右花屏¶
青士從來一徑幽碧衫翠袖佩蒼璆何年筆戰明¶
光殿奪得詩仙紫綺裘¶
　　　　右紫君林¶
水精方局石橋仙知是柯山㡬代孫月借繁星作¶
碁子夜寒睹得一金盆　右方池¶
<pb:KR4d0266_SBCK_021-3a>¶
亦好亭兼㺯月亭磬湖不許兩通行誰抛螮蝀湖¶
光尾便有先生拄杖聲¶
　　　　右野橋¶
身在京師夢在鄉黄花又是一畨黄平生不觧淵¶
明語菊却猶存徑却荒¶
　　　　右菊徑¶
雨餘想見藥苗肥薯蕷堪羮𣏌可韲老賊何須投¶
益智先生只要買當㱕¶
　　　　右藥畦¶
碧天如水水如天月入湖中璧様圓却被先生來¶
<pb:KR4d0266_SBCK_021-3b>¶
弄碎一團成百百成千¶
　　　　右弄月亭¶
桃李無言照水光玻瓈盆底洗新粧不須水上紅¶
雲句水上紅雲不觧香¶
　　　　右花嶼¶
桞下湖光浄一天湖邊垂桞起三眠小蠻自倚腰¶
支裊照鏡梳頭曉月前¶
　　　　右栁隄¶
名園曲水費工夫　甃瓊磨滳水無誰把流觴借¶
詩老天生九曲一氷渠¶
<pb:KR4d0266_SBCK_021-4a>¶
　　　　右曲水¶
秧疇水落荇渠尖玉石當中碧一奩石面平鋪波¶
面皺千花織出水精簾¶
　　　　右水簾¶
渠水來從林外泓水知湖近各爭鳴何人月下攜¶
枯木冩取穿雲落澗聲¶
　　　　右水樂¶
石友拳然萬仭姿竹君嘯處一川漪更無二客隨¶
巾屨誰見先生覔句時¶
　　　　右竹巖¶
<pb:KR4d0266_SBCK_021-4b>¶
鴈下菰蒲報夕寒鷺將荇藻作朝餐野塘只許野¶
人到不要金張許史看¶
　　　　右野塘¶
詩人性癖愛看山曉坐堂中夕嬾還只對月山無¶
限好月山外面八雙鬟(六峯/正對十)¶
　　　　右愛山堂¶
細雨初憐濕翠裳新晴特地試紅粧無人㑹得東¶
風意春色都將付海棠¶
　　　　右海棠塢¶
昔人只解笑移山未信移山不作難一昨月山三¶
<pb:KR4d0266_SBCK_021-5a>¶
里外先生掇取近欄干¶
　　　　右月山¶
　　　題永新吳景蘓主簿梯雲樓¶
誰道青雲不可梯君家樓閣與雲齊諍臣内相名¶
垂日諫草詞頭字印泥我昔曾為禾水客夢中猶¶
憶義山西仇香自有家聲在豈使鸞皇棘上栖¶
　　　題安城趙寛之慈順堂¶
天潢龍種與人殊五鳯仍傳萬巻書象服在堂萱¶
草暖綵衣上夀棣蕐初雪中宻竹能抽筍氷底寒¶
江更躍魚趙氏弟兄俱玉樹艮齊文字即瓊琚¶
<pb:KR4d0266_SBCK_021-5b>¶
　　　寄題曾子與競秀亭¶
老夫上下蓼花灘每過君家輙繫舩尊酒燈前山¶
入座孤鴻月底水連天暄凉書問二千里埸屋聲¶
名三十年競秀主人文似豹不應霧隐萬峯邊¶
　　　送朝士使虜¶
又見皇華賦北征謫仙俊氣似秋鷹詩成紫寒三¶
更月馬渡黄河十丈氷趙北燕南有人否禽胡㱕¶
漢竟誰曾　天家社稷英靈在佳氣時時起五陵¶
　　　冬至稱賀¶
　　　紫宸殿及¶
<pb:KR4d0266_SBCK_021-6a>¶
　　　徳夀宫¶
宫燭奔忙下玉除晨曦拂掠麗儲胥東西班動雲¶
開合警蹕聲來電巻舒隆準衣裳紅一㸃御香煙¶
霧碧千廬　勛華二聖天齊夀亜嵗年年賀¶
帝居¶
　　　冬至後賀¶
　　　皇太子及¶
　　　平陽郡王¶
長樂鍾聲攪夢驚建章星影照人行千官燈語聴¶
殘㸃一夜霜寒在五更金鑰王&KR1630;開北闕銀鞍系¶
<pb:KR4d0266_SBCK_021-6b>¶
控謁東明青宫朱邸環天極五色祥雲覆帝城¶
　　　䟦張㓛父通判直閣所惠約齋詩乙藁¶
句裏勤分似燈前得細甞孤芳後山種一瓣放翁¶
香苦處霜争澀臞來鶴校强不應窮活計公子也¶
忙忙¶
　　　張㓛父舊字時可慕郭㓛父故易之求予¶
　　　書其意再贈五字¶
氷雪相投處風期一笑間只今張桂隐絶慕郭青¶
山㓛父雙何逺相如了不闗鳥飛暮天碧此句急¶
追還¶
<pb:KR4d0266_SBCK_021-7a>¶
　　　走筆和張功父玉照堂十絶句¶
健青新走一梢長外日東風引得狂定自今畨春¶
色裏新枝別様占年光¶
年年春信遣人疑賺出詩人枉覔詩着意探梅偏¶
不發月斜偶見一横枝¶
騃女癡児揔愛梅道人衲子亦争栽何如雪後瓊¶
瑶跡印記詩人獨自來¶
梅詩脱草已流傳要趂梅前更雪前喚醒誠齋山¶
裏夢落英如雪枕甎眠¶
紅紅紫紫儘紜紜韻處終輸庾嶺君未説王花氷¶
<pb:KR4d0266_SBCK_021-7b>¶
雪骨新隂先緑半春雲¶
常年十月未花開雪片今年九月囬便有早梅隨¶
早雪一枝笑看萬花摧¶
今嵗畧無霜報寒忽然一夜雪漫漫雪花要作梅¶
花地十月早梅和雪看¶
老見千花眼便昏憶梅長為賦招䰟只今身住西¶
湖上不羡淮南嶺上村¶
玉照堂中瀹早茶下臨溪水織紋紗十詩小試春¶
風手催發溪梅兩岸花¶
老嬾狂吟不要工愛君七字晋唐風更煩傳語梅¶
<pb:KR4d0266_SBCK_021-8a>¶
花道火急齊開小至中¶
　　　曉經八盤嶺赴¶
　　　東宫講堂¶
至前至後恰多晴山北山南間一登瘦石經霜乾¶
脱蘚細泉滳澗旋成氷海波貫日紅千丈江霧縈¶
樓玉萬層資善堂前得春早宫梅一朶掠觚稜¶
　　　出北闗門送季舎使虜¶
同寮緩轡出承華又送雙星水北涯霜外汀洲蘆¶
葉曉雪餘園圃竹梢斜只驚睡起猶殘月不覺皈¶
時巳落霞白首鴛行徒索米故山今日政梅花¶
<pb:KR4d0266_SBCK_021-8b>¶
　　　赴¶
　　　文徳殿聴麻仍拜表¶
蒼龍觀闕啟槐宸白玉堦除振鷺群仗外諸峯献¶
松雪霜前一鴈度宫雲舎人就日宣麻制丞相瞻¶
天進表文夙退自欣還自笑素餐便當策殊勲¶
　　　䟦尤延之山水兩軸¶
水際蘆青荷葉黄霜前木落蓼花香漁舟去盡天¶
將夕雪色飛來鷺一行¶
水漱瓊沙氷已凘野鳬半起半猶遲千竿脩竹一¶
江碧只欠梅花三兩枝¶
<pb:KR4d0266_SBCK_021-9a>¶
　　　紫宸殿拜表賀雪¶
怪來臘日起春風一夜瓊花發禁中大地山河銀¶
色界九重樓觀水精宫紫宸廊逈寒無價文石庭¶
乾掃不融又喜來年書大有誰知¶
聖主是天公¶
稍緩鳴靴不住催一聲再拜忽如雷封章進了儀¶
曹退文武班齊上相來白髮兩年陪賀雪紫衣數¶
軰小傳桮賜休退食端何恨未到西湖探早梅¶
　　　衝雪送陸子静¶
猛落還中歇踈飛忽驟繁平欺蘆屋脊偏䕶竹篱¶
<pb:KR4d0266_SBCK_021-9b>¶
根對面看童子低頭印手痕銷魂送行客行客更¶
銷魂¶
　　　雪中送客過清水閘¶
雪中出去雪中囬深閉牎櫺偶一開墻裏人家掃¶
檐瓦玉塵打入轎牎來¶
肩輿九步十傾欹下有氷可不敢窺氷上水禽行¶
似箭忽逢缺處得魚児¶
　　　和¶
　　　皇太子梅詩¶
清賞堂前隔俗塵南枝得雪曉爭新獨將却月凌¶
<pb:KR4d0266_SBCK_021-10a>¶
風影攙献　儲皇第一春¶
梅仙蹈雪步生塵　儲后梅詩雪共新玉句金章¶
雲錦字問天覔得隔年春¶
　　　和吳監丞(景)雪中湖上訪梅¶
朔風敢傍貴人嚴約束天花莫入檐藥玉舩寛初¶
㶑銷金帳暖政厭厭¶
七字全勝五字城清於庾信及鍾嶸君詩妙絶端¶
何似不似梅花似麽生¶
雪與梅花兩逼真不知誰好復誰新無端更入吳¶
融手剪取西湖半叚春¶
<pb:KR4d0266_SBCK_021-10b>¶
聞君蹈雪訪梅花不怕蘓堤十里賖老子怯寒那¶
敢出地爐榾柮是生涯¶
　　　早謁¶
　　　景靈宫¶
夜雪猶飄天目峯曉晴先暖太清宫雲翻孔雀金¶
花碧日射鴛鴦玉瓦紅百辟焚香官桞影一鴉飛¶
立殿檐東仰瞻　九聖䏈龍衮萬嵗千秋對昊穹¶
　　　送吳監丞季行知簡州(名景)¶
勲烈涪陽異姓王手扶西極漢天長有孫文武千¶
人傑透紙風騷萬字香小涉移中公事筆又懐剣¶
<pb:KR4d0266_SBCK_021-11a>¶
外史君章同朝多日相從少不唱陽闗也断腸¶
　　　送陸子静刪定宫使¶
朝路江西不十人又看一箇奉仙真可憐議論長¶
傾坐不管聲名觧誤身苦憶去年郊祀日與渠並¶
轡笑談奉何時相趂滄洲去雪笠風蓑釣白蘋¶
　　　雪晴¶
仙人翦水作花飛忽化瓊瑤已大竒復把瓊瑤化¶
成水滳來平地緫琉璃¶
晴光雪色忽相逢雨滳空堦日影中珍重北檐殊¶
韻勝苛留殘玉不教融¶
<pb:KR4d0266_SBCK_021-11b>¶
　　　和¶
　　　皇太子瑞雪¶
白玉花開碧玉天縈樓繞殿舞翩然　儲皇善頌¶
天皇徳瑞應金穰萬年¶
揉雲按霧碎成塵落不曾休酉達辰鶴禁鏤氷成¶
七字野人拜賜敢辞頻¶
　　　雪後曉過八盤嶺詣¶
　　　東宫謝受左司告¶
扶桒梢上上朝暾起早行遲却載奔玉作宫城三¶
萬雉呼僮換馬入金門¶
<pb:KR4d0266_SBCK_021-12a>¶
玉京世界大千中銀屋樓䑓一萬重好上寳蓮山¶
上望南髙峯照北高峯¶
　　　晴後再雪¶
幸自晴光雪半開誰將泥脚涴瓊瑰水仙上訴姮¶
娥泣再遣天花散一囬¶
滕家仙子六瓊娘煑露為酥不剰漿滴作玉虫千¶
萬隻一時飛滿白雲鄉¶
天上瓊樓萬玉妃月宫學舞試雲衣霓裳未徹天¶
風起腦子鈿星散飛¶
八盤嶺上雪偏清萬斛瓊塵作一傾空裏仰看都¶
<pb:KR4d0266_SBCK_021-12b>¶
不見碧山映得却分明¶
　　　讀子房傳¶
笑賭乾坤看兩龍淮隂目動即雌雄興王大計無¶
尋處却在先生一躡中¶
　　　雪中講堂賜酒¶
玉果金柈碼碯觴春坊傳令賜雲漿雪中上馬渾¶
如夢一片飛來醉面凉¶
袖手垂鞭出帝闉萬花欄馬舞新春是時也有青¶
油繖天上㱕來雪滿身¶
　　　立春後一日和張㓛父園梅未花之韻¶
<pb:KR4d0266_SBCK_021-13a>¶
前夕三更月落時東風巳動萬花知江梅端合先¶
交割春色如何未探支只欠梁溪氷柱句追還和¶
靖暗香詩家剰有葱根指不把瓊酥滳一枝¶
　　　白頭吟¶
文君自製白頭吟怨思來時海未深怨殺相如償¶
底事初頭苦信一張琴¶
除却共姜是女師柏舟便到白頭辞勸渠莫怨終¶
難勸不道前夫怨阿誰¶
　　　丁未元日¶
　　　大慶殿拜表賀正¶
<pb:KR4d0266_SBCK_021-13b>¶
献嵗朝未央新霽快明發晨曦耿五色宿靄歘四¶
徹洗清萬溝瓦銷盡一月雪素光從何來晶熒落¶
寒笏囬膽背陰處猶蔵半檐白夜來有微霜雪上¶
辨不得時於翠幕頂掃掠見瓊屑還將黄金日正¶
射白銀闕忽然捲班出紅緑亂眼襭㱕來飲屠酥¶
笑向兒女説¶
　　　元日癸夘占云大熟¶
造物今年印司花昨夜交雪留蘆荻脚日到瑞香¶
梢白叟占嘉應青精看滿抄游絲也驩喜不住舞¶
蠨蛸¶
<pb:KR4d0266_SBCK_021-14a>¶
　　　送趙民則少監提舉¶
漢庭近日少宗盟博選宗英副匠卿髙帝子孫誰¶
宿徳翰林風月得先生又持一節湖南去政是三¶
湘鴈北征但使逺民䝉福了早㱕詞禁賦新鸎¶
座主門生四十年江湖契闊㡬風煙同朝再接鴛¶
行裏握手相看鶴髮前誤喜論詩追舊事不知呼¶
酒是離筵老懷只作還山夢輸與先生早著鞭¶
　　　雙峰定水璘老送木犀香¶
春得鄞江信香從定水來今年有竒事正月木犀¶
開¶
<pb:KR4d0266_SBCK_021-14b>¶
萬杵黄金屑九蒸碧梧骨詩老坐雪䆫天香來月¶
窟¶
山童不解事著火太酷烈要輸不盡香急喚薄銀¶
葉¶
傳語雙峯老汝師是如來如何一瓣香却為楊誠¶
齋¶
誰言定水禪入定似枯木飛入廣寒宫収得香萬¶
觧¶
　　　人日出游湖上¶
放閘冷泉亭抽動一天碧平地跳雪山晴空下霹¶
<pb:KR4d0266_SBCK_021-15a>¶
靂¶
去時數㸃雨㱕時數片雪雨雪兩不多山路雙清¶
絶¶
舊臘縁多雪新年未有梅慇懃下天竺隔水兩株¶
開¶
肩輿豈不稳萬象非我有呼童換馬來湖山落吾¶
手¶
樹隐重重竹溪穿曲曲峰林深那有寺煙逺忽聞¶
鍾¶
城中雪一尺山中雪一丈地上都巳消却在松梢¶
<pb:KR4d0266_SBCK_021-15b>¶
上¶
去嵗游春屐苔痕故可尋人家隨岸逺塔影落湖¶
深¶
客愛清殊絶僧愁凍不勝可憐兠率寺齊供一湖¶
氷¶
上竺雪來時四山都作凍團團玉屏風圍繞渾無¶
縫¶
此行殊怱怱天色不肯借更待海棠晴滿意孤山¶
下¶
<pb:KR4d0266_SBCK_021-16a>¶
¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集巻第二十一終¶
<pb:KR4d0266_SBCK_021-16b>¶
