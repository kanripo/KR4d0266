# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:14.509147
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 97
#+PROPERTY: FILE SB04n0515-097誠齋集-卷第九十七.
<pb:KR4d0266_SBCK_097-1a>¶
誠齋集卷第九十七¶
　　　　　　　廬陵楊　万里　廷秀¶
　　&KR0258;著¶
　　　詞䟽¶
　　　　代宰執開啓　天申節䟽¶
有王者興五百年而名世使聖人夀八千嵗以為¶
春惟燎馨熏以介祉福　尊號太上皇帝伏願游¶
心於淡與天為徒以顯親親永綏莫大之養為衆¶
父父申以無疆之齡¶
　　　代宰執進　天申節㓛德䟽¶
<pb:KR4d0266_SBCK_097-1b>¶
於赫太上身為與子之天有開必先節届誕彌之¶
月光揚頌語申衍帝齡　尊號太上皇帝伏願道¶
心惟精徳夀必得紹唐綂接漢緒可謂中興億舜¶
日萬堯年不勝大願¶
　　　代宰執滿散　天申節䟽¶
前期一月嚴香火之彌文佳節千秋正星虹之初¶
度爰熈竣事告厥寳慈　尊號太上皇帝伏願齊¶
心大庭凾氣太極二百一十載既濟中興之㓛八¶
十一萬年永膺天下之養¶
　　　代宰執開啓　皇后三月六日生辰青詞¶
<pb:KR4d0266_SBCK_097-2a>¶
詠舞雩之風載逾蘭禊夢入懐之月有慶芷庭呻¶
其寳書介以純嘏　皇后殿下伏願與天齊夀合¶
日其明六百四十年既應誕彌之且一萬八千載¶
永同當宇之齡¶
　　　又　皇后生辰㓛德䟽¶
青煒維季載遲春日之陽紫殿有椒是生天下之¶
母焉依梵力喜頌夀祺　皇后殿下伏願合明日¶
君侔德天妹佩環而助萬乗永寧金室之居奉玉¶
而夀兩宫長對瑤池之燕¶
　　　代宰執八月二十一日¶
<pb:KR4d0266_SBCK_097-2b>¶
　　　夀聖太上皇后生辰祝夀青詞¶
執矩少昊適行秋之正中思齊大任符夢月之嘉¶
應蘂篇作誦箕夀申休　夀聖齊明廣慈備德太¶
上皇后伏願博厚俔天光明合日玉巵萬嵗長對¶
上皇之觴瑶池百純永膺西母之綬¶
　　　為太安人醮星辰青詞¶
蒼穹昊昊仰止遼然黔首芸芸視之蠢爾惟一念¶
之既極則兩儀之不遐伏念臣某自頃入朝駕言¶
將母甫充貟之再嵗當受籍之三朝朝罷玉清從¶
南内萬官之後㱕持栢酒為北堂千嵗之歡載驚¶
<pb:KR4d0266_SBCK_097-3a>¶
慈顔驟膺痼疾舉闔門而無色恍四顧之疇依&KR0572;¶
天之心一萠勿藥之効如響久矣覉旅未之獲酬¶
兹焉還㱕敢不盡敬召羽衣之仙侣誦蘂珠之奥¶
篇伏望上帝下臨百神降格申錫老親之夀永庇¶
寒門之私¶
　　　為妻安人醮星辰青詞¶
上帝髙明逺而無極下民哀&KR0572;感而遂通伏念某¶
妻室安人羅氏頃及月辰遽纒災疾命已危於一¶
髪禱遂遍於三靈罄忱恂于方寸之間格化育於¶
圜穹之上其應如響厥疾乃瘳既頓復於神魂亦¶
<pb:KR4d0266_SBCK_097-3b>¶
兼全於母子戴天地再生之施欲報斯何薦潢汙¶
行潦之㣲於文其可乃命黄冠之侣載繙玉宇之¶
書取蕭惟馨采藻既㓗願迂仙馭下照衡閭庶昭¶
鑒於悃誠蒙永綏於迪吉¶
　　　&KR0007;潭觀度道士䟽¶
文江壮縣&KR0007;潭古壇别得張道陵之真傳具存許¶
旌陽之故蹟冶金為蓋彈壓九淵之波濤裂石淬¶
鋒尚餘一剣之苔蘚㸔管風月可無後人吹送煙¶
霞何受末力或倒帑廩或捐金珠斯集事之無難¶
亦獲福之稱是¶
<pb:KR4d0266_SBCK_097-4a>¶
　　　常州禱雨䟽¶
吏之多罪積繆政以傷和春聿唯深乃淹時而閔¶
雨懼首種之不入舉小民而曰咨&KR0572;天有祈徼福¶
丕應伏願召龍震電詔山出雲雨徧崇朝霖以三¶
日千耜舉趾勿令東作之違時力穡有秋允協西¶
疇之望歳¶
　　　又常州禱雨䟽¶
時維仲复言蓻其苗瞻彼大田無寸之水敢丕單¶
於情素以率&KR0572;於穹蒼伏念臣菲然抱虗膺此治¶
劇積乃繆政傷于大和荐雩　以有祈尚屯膏而¶
<pb:KR4d0266_SBCK_097-4b>¶
未洽儻更崇朝而不雨則將卒嵗以無秋民亦何¶
辜吏實多罪伏願降臣以百殃之罸以儆㒺功錫¶
民以三日之霖來蘇此旱格于上熟慰彼群生¶
　　　禱疾青詞¶
疾痛呼天人以窮而反本髙明覆物民所欲而必¶
從敢瀆告於再三庶徼福於萬一伏念臣某發身¶
空乏竊禄滿盈上不㓛於王家下無補於民政不肖¶
老而後止乃於既止而進官君子居無求安果以¶
媮安而屬疾繄天賜之過分致身灾之自招嵗將¶
一周病尚未去不堪極痛屢祈死以載號仰止蓋¶
<pb:KR4d0266_SBCK_097-5a>¶
髙何壅聞而未徹深省愆尤之積曷逃星曜之臨¶
敬介黄冠荐捈丹愊願囬哀眷耄雖罪而不刑俾¶
有夷瘳疾無妄而勿藥¶
　　　淋疾祈禱青詞¶
鶴鳴九臯無㣲聲而不達旻閔庶類繄哀眷之必¶
囬豈其蟣蝨之臣隔此恫瘝之訴伏念臣年㡬八¶
秩病已再秋念萬物自遂於兩間咸各正其性命¶
顧六腑獨窒其一者曾不如於狗豬雖備古來刀¶
鋸鼎鑊之刑未足喻此疾痛慘怛之狀三醫並手¶
百藥㒺㓛餘生蔑如瀕死數矣屢哀&KR0572;於&KR0007;造未¶
<pb:KR4d0266_SBCK_097-5b>¶
徹聞於蓋髙瞑&KR0365;小瘳根本猶在肆旁招於羽客¶
敬展盡於血誠敢祈畀矜一洗沉痼脫然去躰徼¶
五福之康寕大哉唯天與群生而皷舞¶
　箴¶
　　　言箴¶
金乎緘則以三圭乎復亦以三前三以晦後三以¶
悔晦則去悔悔則去罪¶
　　　學箴(叔聲作/為清江陳)¶
匪仁弗泉匪敬弗源心為之淵以安其天是心未¶
熟求躬之淑譬彼蓻麥而欲穫菽聖有六藉道之¶
<pb:KR4d0266_SBCK_097-6a>¶
國都立師求友徃問之塗有充於中必光於外行¶
與聖契言與聖㑹其或載筆以葩厥辞大本斯抜¶
何葉弗萎咨爾後學於斯盍覺惟其篤之是以告¶
之¶
　　　官箴¶
　　　　大児長孺試邑南昌辞行問政於誠齋¶
　　　　老人告之曰一曰廉二曰恕三曰公四¶
　　　　曰明五曰勒因作官箴以贈之曰¶
吏道如砥約法惟五疇廉而殘疇墨而恕兼二斯¶
公别無公處三者備矣我心匪通兹謂不明借諝¶
<pb:KR4d0266_SBCK_097-6b>¶
為聦夙夜惟勒乃克有終¶
　　　愚谷箴¶
　　　　安成劉江伯深自號愚谷益公銘之誠¶
　　　　齋野客楊万里　復為之箴¶
愚公之愚有允無誣愚溪之愚裡黠襮愚如愚之¶
愚愚與道俱可擇非一亦顔之徒¶
　銘¶
　　　裕齋銘¶
零陵嚴慶曾之齋以裕名而屬予銘之予蓋德於¶
狹而心於懼者也將焉取裕抑敢不銘以與吾友¶
<pb:KR4d0266_SBCK_097-7a>¶
共守之銘曰¶
肇允民彝靡悊靡蚩則外是移而裡斯&KR0549;孰窶其¶
嬴孰嗇其豐盍其反而裕哉厥躬崇崇天如若日¶
伊煌冨以萬生光施八荒仁以&KR0116;之敬以握之維¶
其學之是以穫之迺篳廼門則孟顔氏于經于理¶
將不姚姒盈而沖諸伊其冦而沖而盈諸豈其授¶
而匪授匪冦匪新伊旧人見我新我若而人我其¶
裕矣我其怙矣怙心驕驕其裕日消瑞乙孫子孔¶
聖孔神而好是問可自用云齋房靚如夙圖霄書¶
弗性其性有如百聖¶
<pb:KR4d0266_SBCK_097-7b>¶
　　　兊齋銘¶
鄧晋卿以兊名齋而謁銘於予則銘之曰孰蹟吾¶
門自門徂齋有釡而魚無酤而罍賓忘餒而主亦¶
樂㢤曰樂斯何僕夫其咍有韋者編有亷者澤潤¶
雨作兌交相為益厥益交如其弗恱懌惟聖作則¶
爰得講習兩儀乃神講則貫兮萬理則夥整弗乱¶
兮相彼一閧恱言乎利我友萃止則喻於義口之¶
非艱性之惟艱羣餔獨欣易牙則然孰天而言孰¶
聖弗傳我友㱕止我其求旃¶
　　　寓菴銘¶
<pb:KR4d0266_SBCK_097-8a>¶
歐陽伯威名其居曰寓菴徴銘於誠齋野客楊某¶
乃銘之曰¶
言壓我居言蘧彼廬我寓吾軀載離我梓載旅彼¶
地我寓吾里曾是里離曾是廬隳而子寓為曰人¶
斯生控摶漚塵干誰贋真漢來&KR0087;去能㡬寒暑兹¶
不曰寓矧吾與若寄是垠堮胡蔕胡絡咨爾寓翁¶
既儒厥身亦古厥風賈而未售侯誕爾咮耼周禦¶
冦可浚匪洙可詠匪雩執聖之樞宅彼囬室瞻彼¶
尼日後天其熄有寓有窮有居無終不在其從乃¶
定乃宿乃蓘乃穀乃匠乃玉弗勲則書其以久渝¶
<pb:KR4d0266_SBCK_097-8b>¶
子獨忽諸¶
　　　書室銘¶
室不厭虗書不厭整牖不厭明几不厭淨君子資¶
之君子師之四物敢侮非天疇欺我躬匪几我性¶
匪牖莫整莫虗心有弗疚¶
　　　七星研銘¶
　　　　端溪七星研紫巖先生故物也其子敬¶
　　　　夫以遺予則銘而蔵諸¶
金玉其聲追&KR0355;其&KR0486;端溪之英紫岩之朋維仲敬¶
父詒我誠叟發櫝瞻之日中見斗楊氏所客墨氏¶
<pb:KR4d0266_SBCK_097-9a>¶
所國逃楊逃墨子將奚適¶
　　　充齋¶
　　　　毛少說作齋房讀書其中名之以充請¶
　　　　銘予銘之曰¶
人皆玉其廬莫或玉其軀人皆榖其腹莫或榖其¶
德爾胡弗思爾則不貲孰降之&KR0168;孰秉其彝有降¶
靡竭有秉靡奪有覿靡悊天以人㓕睨柯匪柯曽¶
是逺而操亡去亡曽弗反而推之而充何垤弗崇¶
充之而實何穡弗銍續之幽幽織之油油言製其¶
秋其衣其裘萬室燠只爾弗鞠只爾弗勗只東方¶
<pb:KR4d0266_SBCK_097-9b>¶
旭只¶
　　　務本齋銘¶
永新左揆字正卿嗜學進進命其齋以務本艮齋¶
先生記之矣復請銘於誠齋楊万里則銘之曰¶
畯穡乎穫梓穡乎斵繄士所穡何穡非學學將奚¶
先何學非賢自賢而聖自聖而天澮則有岸甽則¶
有畔天人之道畔岸河漢河漢可涯道可方思其¶
端惟四乃六其藝既三其綱亦五其常闖之彌幽¶
跂之彌悠據其一原萬善來求人有怗恃誰無孟¶
季執柯伐柯乃睨而視二典兩帝参天兩地曷濟¶
<pb:KR4d0266_SBCK_097-10a>¶
登兹不曰孝悌有若肖尼参乎攸嗤本立道生是¶
以似之瑟彼學子遐不務此聖其逺而子其反而¶
　　　存齋銘(吳丞名必大字伯豐)¶
永興吳君其亟吉水名齋房曰存謁予銘之銘曰¶
天爽天精孔神孔明肇域彼中扃宅是環庭我有¶
神舎弗掫于夜冦入在宇我出在野在宇一斯其¶
從千之在野懐㱕室是逺而將聖有續予為孟孫¶
之族導汝㱕宿冦則逐逐匪予汝㱕汝弗去兮匪¶
彼汝冦汝弗居兮汝室載寕汝挾載宏宗廟百官¶
疇不汝或承尼日堯墻有覿斯煌有陟斯昻則莫¶
<pb:KR4d0266_SBCK_097-10b>¶
我敢當道&KR0254;義梁詩冠禮裳有操無亡疇莫知其¶
鄉¶
　　　緩齋銘¶
吾友吉之户曹掾趙君公括少監提刑老先生之¶
次子也賢而文儒而能官位職之初名其公之齋¶
房曰緩謁予銘之銘曰急為緩師匪弦匪規緩為¶
急資資在在韋有鳴者雞二人同孳一跖一媯塗¶
是逺而君子所履疇彼疇此韋&KR0076;由己不可則止¶
萬趾徐徐繄善之逋舎韋而趨如鏑赴莬萬指汲¶
汲繄利之拾舎&KR0076;而戢如燬違溼宣赴而違曷媯¶
<pb:KR4d0266_SBCK_097-11a>¶
之㱕冝違而赴曷跖之去跂聖之藩求魴于山求¶
㕙于淵於萬斯年之子耆學家有老斵過庭有覺¶
其避席而作¶
　　　敬齋銘¶
　　　　新喻蕭一致字伯易三堂居士從義孫¶
　　　　也山谷為作三堂銘云伯易作敬齋禮¶
　　　　曰毋不敬程子曰主一曰敬銘曰¶
維事維萬維心維一聴弈思鴻維貳維忽貳豈其¶
忱忽豈其欽維動維言其弗䘮心三堂孫子學以¶
為己欲已欲趾聖門主一為址謹獨懔然履臨氷¶
<pb:KR4d0266_SBCK_097-11b>¶
淵及轃厥成對越昊天¶
　　　省菴銘¶
　　　　西昌梁大用字噐之篤志嗜學進未憖¶
　　　　也命其讀書之室曰省菴來乞銘銘曰¶
人無鑑銅當鑑以身人無鑑身當鑑以心一善之¶
萠鬼神知之非鬼神之知吾心已知一不善之作¶
海漚亦覺非海漚之覺吾心已怍知之斯行吾心¶
吾朋怍之斯絶吾心吾&KR0207;孰&KR0207;孰朋省則勇而朋¶
亡&KR0207;䘮昧則縱而以省攻昧維聖作對以昧䃜省¶
擿埴觀井参省以月吾省以時参省以三吾省千¶
<pb:KR4d0266_SBCK_097-12a>¶
之維聖無過維賢寡過欲寡未能吾其敢惰¶
　　　西塾銘¶
　　　　禾川寗行之作西塾以訓迪厥子請銘¶
　　　　於誠齋老人銘之曰¶
衛俞之族有西其塾維學之麓維子之淑咨爾子¶
孫于弟于昆洗心雪神明聼話言我築我廬爾群¶
爾居有易春秋有詩有書琴在在牖書在在手爾¶
誦爾&KR0076;以復爾有爾有伊何伊孝伊忠伊義伊仁¶
于玉爾躬雞既鳴矣爾夙爾起日之夕矣爾膏尔¶
燬具躰維洲聼視動言維禮為塗雄趨聖門命世¶
<pb:KR4d0266_SBCK_097-12b>¶
維孟盡心知性俯蹴百氏仰承三聖匪孟匪顔于¶
跂于攀瞻彼數仭躄而登天&KR0467;而未徹如攻堅木¶
徹而莫禦如泉赴谷由心而身由身而親由親而¶
君氣志如神咨爾孫子爾聆爾思非道&KR0042;人室是¶
逺而¶
　&KR1036;¶
　　　文潞公&KR0030;像&KR1036;¶
竺景東畫文潞公潨陳勉之携來求贊某賛曰俾¶
宋作古自我　仁祖心一德同潞國文公不兵不¶
革正是顔色式是中國震是戎狄有頍者冠忽然¶
<pb:KR4d0266_SBCK_097-13a>¶
在前喜有人焉焉知九原¶
　　　醉筆&KR0231;作生菜贊¶
粹乎蔬則已瘠粹乎肉則已&KR0254;&KR0254;而不&KR0254;&KR0188;芼&KR0079;¶
也瘠而不瘠肉膏&KR0188;也孰使予最雲子之諌拓&KR0172;¶
伯之疆者不在兹乎不在兹乎¶
　　　桒贊¶
其葉可温其蕡可飱其榦可薪其藥可根有禆乎¶
身墨氏之仁¶
　　　玉石贊¶
山有玉工則琥之溪有石家則礎之士有韞人則¶
<pb:KR4d0266_SBCK_097-13b>¶
齬之吁¶
　　　張定叟畫像贊¶
淛之西東轉饉而豊其誰之庸朱張兩公神皐天¶
咫甿唫其理後先趾美維張與李孰知夫傾東海¶
於談餘振華嶽於物初顧是區區是殆見吾善者¶
機歟長松白石清泉激激杖屨野服於一丘一岳¶
之間予安得從定叟於南山之南北山之北¶
　　　自贊¶
　　　　吾友王才臣命秀才劉訥冩余真&KR0231;自¶
　　　　贊曰¶
<pb:KR4d0266_SBCK_097-14a>¶
汝翎弗長汝趾弗强毋駃汝頑毋竸汝驤于崖于¶
濱其窈其茫曀曀其光戈誰汝傷秋作月荒春作¶
華(花/音)荒哦者遜尫釂者遜狂汝老是鄉莫與汝争¶
鋩¶
　　　張伯子尚書&KR0030;像贊¶
　　　　江西連帥華學尚書篤素居士張公伯¶
　　　　子之&KR0030;像大児(長獳)圖之以示予一别¶
　　　　十年千里再見敬贊之曰¶
戾戾契契逢怖則折嘻嘻休休覿誘而流有偉張¶
公洵素且沖匪石厥&KR0168;廼玉厥躬勁于疾風柱于¶
<pb:KR4d0266_SBCK_097-14b>¶
河洪淑兮吾怙慝不吾&KR0086;弗撼弗助弗誘弗怖曲¶
江之持于湖之摛孟氏之素其不在兹¶
　　　張欽夫畫像贊¶
　　　　唐徳明示亡友南軒先生畫像敬為之¶
　　　　贊¶
名世之學王佐之才一瞻一慟非為公哀¶
　　　冩真贊¶
　　　　吉州通守趙德輝命史冩老醜&KR0231;題之¶
　　　　曰¶
有綌者巾有藜者杖雲嶠風杉步月獨徃龍伯國¶
<pb:KR4d0266_SBCK_097-15a>¶
之民歟無㓛鄉之民歟¶
　　　王時可命敏叔冩予真題其上¶
髹巾鶴裾山澤之㬬汝荷簣之徒歟抑接輿之徒¶
歟¶
　　　張㓛父畫像贊¶
　　　　㓛父乆别喜得觧后寒温之外勞苦之¶
　　　　曰¶
香火齋祓伊蒲文物一何佛也襟帶詩書步武瓊¶
琚又何儒也門有珠履㘴有桃李一何佳公子也¶
氷茹雪食琱碎月魄又何窮詩客也約齋子方内¶
<pb:KR4d0266_SBCK_097-15b>¶
歟方外歟風流歟窮愁歟老夫不知君其問諸白¶
鴎¶
　　　張㓛父命水鑑冩誠齋求贊¶
索汝乎北山之北汝在南山之南索汝乎南山之¶
南汝在北山之北丁寕溪風約束杉月有問汝者¶
千萬勿說誰遣汝多言而滑稽又遭約齋之牽率¶
　　　樂府¶
　　　　誠齋㱕去來兮引¶
儂家貧甚訴長飢㓜穉滿庭闈玫㘴缾無儲粟漫¶
求為吏東西¶
<pb:KR4d0266_SBCK_097-16a>¶
偶然彭澤近鄰圻公秫滑流匙&KR0081;巾勸我求為酒¶
黄菊怨冷落東籬五斗折腰誰能許事㱕去去來¶
兮¶
老圃半榛茨山田欲蒺藜念心為形役又奚悲獨¶
惆悵前迷不諫後方追覺今來是了覺昨來非¶
扁舟輕颺破朝霏風細慢吹衣試問征夫前路晨¶
光小恨喜微¶
乃瞻衡宇載奔馳迎&KR0049;滿荆扉已荒三徑存松菊¶
喜諸㓜入室相携有酒盈尊引觴自酌庭&KR0035;遣顔¶
怡¶
<pb:KR4d0266_SBCK_097-16b>¶
容膝易安栖南䆫寄傲睨更小園日渉趣尤竒儘¶
雖設柴門長是閉斜暉縱遐觀矯首短䇿扶持¶
浮雲出岫豈心田鳥倦亦㱕飛翳翳流光將入孤¶
松撫處凄其¶
息交絶友塹山溪世與我相違駕言復出何求者¶
曠千載今欲從誰親戚笑談琴書觴詠莫遣俗人¶
知¶
觧后又春熈農人欲載菑告西疇有事要耘耔容¶
老子舟車取意任委蛇歴﨑嶇窈窕丘岳隨宣¶
欣欣花木向榮滋泉水始流澌萬物得時如許此¶
<pb:KR4d0266_SBCK_097-17a>¶
生休矣吾衰¶
寓形宇内㡬何時豈問去留爲委心任運無多慮¶
顧遑遑將欲何之大化中間乗流㱕盡喜懼莫隨¶
伊¶
冨貴本危機雲鄉不可期趂良辰孤徃恣遨嬉獨¶
臨水登山舒嘯更哦詩除樂天知命了復奚疑¶
　　　上章乞休致&KR0231;作念奴嬌詞以自賀¶
老夫㱕去有三徑足可長拖衫袖一道官銜清徹¶
骨别有監臨主守主守清風監臨明月兼管栽花¶
栁登山臨水作(佐/音)詩三首兩首¶
<pb:KR4d0266_SBCK_097-17b>¶
休說白日昇天莫誇金印斗大懸&KR0031;肘且說廬陵¶
新盛事三箇閑人眉夀楝罷軍員㱕農押録致政¶
誠齋叟只愁醉殺螺江門外私酒¶
　　　七月十三日夜登萬花川谷望月作好事¶
　　　近¶
月未到誠齋先生到萬花川谷不是誠齋無月隔¶
一林脩竹如今終是十三夜月色已如玉未是秋¶
光竒絶看十五十六¶
　　　昭君怨賦松上鷗¶
　　　　晩飲誠齋忽有一鷗來泊松上已而復¶
<pb:KR4d0266_SBCK_097-18a>¶
　　　　去感而賦之¶
偶聼松稍撲鹿知是沙鴎來宿稚子莫&KR0105;譁恐驚¶
他俄頃忽然飛去飛去不知何處我已乞㱕休報¶
沙鴎¶
　　　昭君怨詠荷上雨¶
午夢扁舟花底香滿西湖煙水急雨打蓬聲夢初¶
驚却是池荷跳雨散了真珠還聚聚作水銀窩㵼¶
清波¶
　　　武陵春¶
　　　　老夫茗飲小過遂得氣疾終夕越吟而¶
<pb:KR4d0266_SBCK_097-18b>¶
　　　　長孺子有書至荅以武陵春因呈子西¶
長鉄㱕乎踰十暑不著鵕䴊冠道是今年勝去年¶
特地减清驩舊賜龍團新作崇頻啜得中寒瘦骨¶
如柴痛又酸兒信問平安¶
　　　水調歌頭賀廣東漕蔡定夫母生¶
玉&KR0035;映階秀玉節逐年新年年九月好為阿母作¶
生辰澗底蒲芽九節海底銀濤萬頃釀作一盃春¶
泛以東籬菊夀以漆園椿對西風吹鬢雪炷香雲¶
郎君入奏又迎珠幰入脩門看即金花紫告併舉¶
莆常两國&KR0125;命太夫人三㸃台星上一㸃老人星¶
<pb:KR4d0266_SBCK_097-19a>¶
　　　四月二十八日同履常子上晚酌戲集句¶
　　　作四月之詩五章章四句¶
四月嘗春酒及時魚也四月維夏颽風自南緑竹¶
猗猗維石巖巖我有嘉賔賁然來思爲此春酒酌¶
言献之南有嘉魚維其時矣維筍及蒲維其嘉矣¶
園有桃左右采之摽有梅薄言掇之今夕月出皎¶
兮東方未明不醉無㱕¶
<pb:KR4d0266_SBCK_097-19b>¶
¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集巻第九十七終¶
