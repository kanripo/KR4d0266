# -*- mode: mandoku-view -*-
#+TITLE: 誠齋集
#+DATE: 2015-09-23 10:23:41
#+PROPERTY: JUAN 43


　　　浯溪賦¶
予自二妃祠之下故人亭之旁招招漁舟薄逰三¶湘風
與水其俱順未一瞬而百里歘兩峯之際天¶儼離立而
不倚其一怪怪竒竒蕭然若仙客之鑑¶清漪也其一蹇
<pb:KR4d0266_WYG_043-1b>
蹇諤諤毅然若忠臣之蹈鼎鑊也¶怪而問焉乃浯溪也
葢髙亭峙其南峿臺巋其北¶上則危石對立而欲落下
則清潭無底而正黒飛<md:KR4d0266_SBCK_043-1b>¶鳥過之不敢立迹予初勇于好
竒乃疾趨而登之¶挽寒藤而垂足照衰容而下窺忽焉
心動毛髪森¶䜿乃跡故步還至水滸剥苔讀碑慷慨弔
古倦而¶坐于釣磯之上喟然嘆曰惟彼中唐國已膏盲
匹¶馬北方僅獲不亡觀其一過不日而殺三庶其人¶紀
有不斁矣夫曲江為篋中之羽雄狐為明堂之¶柱其邦
<pb:KR4d0266_WYG_043-2a>
經有不蠧矣夫水蝗稅民之畝融竪椎民¶之髓其夫人
之心有不去矣夫雖微禄兒唐獨不¶霣厥緒哉觀馬嵬
之威垂渙七萃之欲離殪尤物¶以説焉僅平達于巴西
吁不危哉嗟乎齊則失矣<md:KR4d0266_SBCK_043-2a>¶而楚亦未為得也靈武之履
九五何其亟也宜忠¶臣之痛心寄春秋之二三䇿也雖
然天下之事不¶易于處而不難于議也使夫謝奉冊于
髙邑稟重¶巽于西帝違人欲以圗功犯衆怒而求濟天
下之¶士果肯欣然為明皇而致死哉葢天厭不可以復
<pb:KR4d0266_WYG_043-2b>
祈人潰不可以復支何哥舒之百萬不如李郭千¶百之
師推而論之事可知矣且士大夫之捐軀以¶從吾君之
子者亦欲附龍鳳而攀日月踐台斗而¶盟帶礪也一復
蒞以耄荒則夫一呼萬旟者又安¶知其不掉臂也耶古
語有之投機之㑹間不容穟<md:KR4d0266_SBCK_043-2b>¶當是之時退則七廟之忽
諸進則百世之揚觶嗟¶肅宗處此其實難為之九思而
未得其計也已而¶舟人告行秋日已宴太息登舟水駛
於箭回瞻兩¶峯江蒼茫而不見
<pb:KR4d0266_WYG_043-3a>
　　　　歸歟賦¶
繄端月之涉七兮諏其日則曰人倦予逰于道路¶兮念
求以憇予神豈不愛窻月之娟好兮睡鄉檄¶予以卜鄰
曾不及于解衣兮遑暇脫予之巾怳栩¶栩以一適兮忽
乎還家而及門忘予身之為羈兮¶驟喜覿予之親烱鶴
髪之垂垂兮一哂以勞予勤<md:KR4d0266_SBCK_043-3a>¶環兒女之挽袖兮雞犬亦
為之載欣予親呼酒以¶予酌兮奚未舉而既失驚客舎
之已晨兮窻不見¶月而見日風挾寒以薄人兮巧尋罅
<pb:KR4d0266_WYG_043-3b>
以入室纔予¶親之膝下兮夢覺而千其里湛清矑之易
溢兮澘¶予面其如洗推予枕其不能寐兮捐衾裯而又
不¶能起嗟予生之艱勤兮墨兵納我于學林慕黄口¶而
輕予之明月兮以耒耜而易搢紳既自山海之¶棄而粥
于市兮又何嘆池活而籠馴羌初心之豈¶其然兮亦曰
負米而為貧家焉釡吾親兮公爾以¶芹吾君惟是行之
猖狂兮隨薦書以叫閽謁帝久<md:KR4d0266_SBCK_043-3b>¶而乃覲兮豈不就于一
列其如釡甑之空兮履無¶當而衣有結樂調飢而濟渴
<pb:KR4d0266_WYG_043-4a>
兮總幸有曾冰之與¶積雪仰王都之造天兮非都盧其
奚躡反而顧予¶之躄足兮欲自乗于汙血夢歸而不歸
兮不念吾¶親之指嚙歸歟歸歟豈南溪之無泉兮南山
之無¶蕨¶
　　　　中秋月賦¶
　　　乾道丙戌中秋與友人王才臣埜酌言及¶師友
　　　有懐紫巖先生慨然賦之¶
湛秋旻之不瑕兮泝桂月其耿然騖玉車以雙輪<md:KR4d0266_SBCK_043-4a>¶兮挂
<pb:KR4d0266_WYG_043-4b>
孤鏡之明蠲何秋半而明倍兮乃大異于他¶之夕豈望
舒之革面兮抑羿妃之增飾繄天地潔¶齊之氣兮肇允
乎否而兊乎澈葢風露無所容其¶清兮播為秋而裒為
月竟嵗年以俟此月兮一之¶遭而百違幽人得此豈不
偉兮乃未懌而既悲始¶予行之詰曲兮志乎南而趾北
不臨深于孟之海¶兮矧踐迹乎顔之域自徳人之振我
兮初予導夫¶康莊予竭蹷以無愛兮奈之何阻且長莝
予馬以¶疾其驅兮僕夫告予以餒而舉一世以好徑兮
<pb:KR4d0266_WYG_043-5a>
予¶乃獨背而馳予蘭茹而菊餐兮豈求飽之故也臞<md:KR4d0266_SBCK_043-4b>¶予
躬以鷺立兮彼腴者哂予誤也予既瞭而忽眩¶兮欲陳
詞于徳人痛斯人之九原兮滔滔者莫知其¶津清莫清兮
秋之節明莫明兮秋之月所美之不¶可雙止兮予豈不
知其可悦裏乎慨而感表兮亦¶不自知其奚為而苑結
嗟人生之處此兮前萬斯¶古而後億年競權利之屑窣
兮奚甘帶之異旃逐¶逐焉金椎之控頥兮纍纍焉蒼苔
之蝕其骨何如¶予與子之迨暇兮又邂逅此秋月悲秋
<pb:KR4d0266_WYG_043-5b>
豈其逹人¶兮愛月迺我輩事及金樞之未央兮獨可有
酒而¶無醉<md:KR4d0266_SBCK_043-5a>¶　　　　秋暑賦¶
楊子心疲于詩而病臞目疲于書而病眚故其畏¶熱如
喘牛之見月其喜冷如渴井而得綆丁亥八¶月秋暑特
甚葢嵗行之十期未有今嵗秋陽之强¶梗楊子不堪其
熱仰而嘆曰江南何物以餉餽惟¶春寒秋暑之二味古
諺有謂也安得萬里之長風¶吹層冰滿太空以蕩此秋
<pb:KR4d0266_WYG_043-6a>
陽之餘紅者耶疇昔之¶夜袒肩露足呼竹君以為牀命
桃笙而同宿見一¶熒之青燈猶憎其助秋暑而為酷夜
半驚起飛雨¶驟至劃悲風之怒號借一鼔之聲勢淅淅
乎牖戸<md:KR4d0266_SBCK_043-5b>¶之欲洒急雪也洶洶乎松竹之摧落枝葉也磔
磔¶乎茅屋之震響將壓也犬雞夜鳴兒女咿嚶縮頸¶入
腹皆作寒聲楊子亦震掉瑟縮而不寧視絺綌¶其若仇
歎衣褐之未營既不能寐坐而太息曰凍¶者願烈日之
不夕暍者思秋氣之一滌不得則思¶既得則悲悲與思
<pb:KR4d0266_WYG_043-6b>
其循環老忽至而不知俯仰千¶載孰能逃造物之化機
葢有能逃之者矣春不能¶燠秋不能肅天地不能老古
今不能局聞之前修¶太上立徳次功次言所立惟擇三
者必不能巳而¶去惟功則繄乎通塞至于徳也者照宇
宙之珠玉<md:KR4d0266_SBCK_043-6a>¶也言也者載仁義之舟轂也稟焉于穹富以
其躬¶莫歉其豐莫塞其通不曰國功而曰聖功楊子則¶
窮且老矣抑知有未嘗老未嘗窮者&KR0088;彼造物¶者自寒
自暑自風自雨亦何闗於汝
<pb:KR4d0266_WYG_043-7a>
　　　　月暈賦¶
楊子與客暮立于南溪之上玩崩雲于秧疇聽古¶樂於
蛙水快哉歡欣意若未巳偶空谷之足音予¶與客而亟
避退而坐于露草之徑衣上巳見月矣¶寒空瑩其若澄
佳月澈其如冰一埃不騰一氛不¶生楊子喜而告客曰
吾聞東坡先生之夫人曰春<md:KR4d0266_SBCK_043-6b>¶月之可人非如秋月之凄
人也吾亦曰今之時則¶夏矣月尚春也言未既微風颯
然輕陰拂然驚五¶色之晃蕩恍白虹之貫天使人目亂
<pb:KR4d0266_WYG_043-7b>
而欲倒如觀¶江波之漩而身亦與之囬旋楊子懼而呼
客曰月¶華方明奚驟眩焉紺旻方潔奚忽變焉客曰適
有¶薄雲莫知所來非北非南不東不西起于極無之¶中
忽乎明月之依輪囷光怪相薄相蕩而為此也¶殆紫皇
為之地而風伯為之媒歟楊子釋然曰所¶謂月暈如蜺
者不在斯乎不在斯乎方詳觀而無¶厭乃霍然而無見
葢月以有雲而隠復以無雲而<md:KR4d0266_SBCK_043-7a>¶顯也雲以一風而聚還
以一風而散也楊子若有¶感焉乃告客曰天下之物孰
<pb:KR4d0266_WYG_043-8a>
非月之暈耶暈之生¶也其可洗耶暈之消也其可止耶
而天下之士以¶晉楚之富為無竭以趙孟之貴為有恃
其去則持¶之而不忍其來則居之而不恥其癡黠何如
也客¶未對童子請曰人語既寂子盍歸息楊子與客一¶
笑而作曰今夕何夕見此竒特¶
　　　　木犀花賦¶
秋氣巳末秋日巳夕楊子觴客客醉欲出偶雲物¶之净
盡吐霽月之半璧楊子鼻觀若有觸焉澹空<md:KR4d0266_SBCK_043-7b>¶山之何有
<pb:KR4d0266_WYG_043-8b>
驚妙香之郁然急謂客曰是必有異吾¶與子盍一觀之
行而求之無物可即也舍而不求¶又不能自息也天風
徐來其香浩蕩楊子乃凝神¶而從之忽欣然而獨往葢
吾履未出于柴門之裏¶吾身已超于廣寒之上矣水國
湛湛不足以為其¶空明而深靚也雪宫皚皚不足以為
其髙寒而逈¶映也玉階之前有圑其陰蔚乎瑠璃之葉
摵乎琴瑟¶之音天葩芬敷匪玉匪金細不逾粟香滿天
地¶葢向者之所聞乃于兹其良是摩挲玉蟾蜍而問¶焉
<pb:KR4d0266_WYG_043-9a>
亦不知其名而字之曰桂吾甚愛之欲求其裔<md:KR4d0266_SBCK_043-8a>¶將刈其
枝以修身之玉斧㵸其根于銀河之秋水¶移之以歸藝
我庭砌羿妃頩然而不悦曰予將白¶之于帝楊子聳然
而寤月尚未午客亦未去顧而¶見木犀之始花宛其若
天上之所覩笑而問客曰¶吾之兹逰夢耶醉耶惘然不
知其處¶
　　　　學林賦¶
吾友胡英彦取班孟堅序傳之卒章與黄豫章求¶益牕
<pb:KR4d0266_WYG_043-9b>
下之意命其齋房曰學林誠齋埜客楊萬里¶為賦之其
辭曰¶學林先生宇宙一室書冊永日江聲山影排戸而<md:KR4d0266_SBCK_043-8b>¶願交詩臞書癡守闗而不出客有念其幽獨者闖¶然詣
之仰瞻其𤣥霧之中則垢以銖兩計也俯視¶其烏皮之
几則埃以分寸量也客意若不釋然者¶而問先生曰子
奚若是哉癡臞之為雙埃垢之為¶鄉世與子忘乎子與
世忘耶先生塊然若不聞者¶徐顧客曰子可與談乎俄
掀眉而奮袖粲玉齒之¶有光源以開闢波以帝皇幽以
<pb:KR4d0266_WYG_043-10a>
天緯焯以人綱脞¶以虞初之破碎粹以東家之文章初
松風而澗水¶忽玉磬而金簧客驚而自失曰吾嚮也病
子吾今¶也敬子子殆近于道者耶不然何癡于今而黠
於<md:KR4d0266_SBCK_043-9a>¶古與何臞于貌而腴于文與何埃其几而不埃其¶心
與何垢其中而不垢其徳與子殆近于道者也¶雖然子
之幽且遐者吾不能以問子子亦不能以告¶我也願問
其膚而巳吾聞檀柘有鄉不朋不植也玉石¶有琢不友
不益也今子也十趾之下無百里之厯¶兩耳之竇無單
<pb:KR4d0266_WYG_043-10b>
辭之獲則子也既絶學乎諒直矣¶不幾于不羽而翺書
囿不脛而趨聖域哉此吾之¶所以不惑而不得也先生
曰非竹實林惟書為林¶今吾百聖之與居羣書之與曹
葢終日揖遜其間¶之不暇子猶病吾虚空之逃耶客聞
而悟出而喜<md:KR4d0266_SBCK_043-9b>¶謂其人曰吾有聞矣吾有聞矣其人曰子
烏聞此¶客曰吾聞之學林之叟學林之叟聞之小徳之
父¶小徳之父聞之叔皮之子¶
　　　　交難賦
<pb:KR4d0266_WYG_043-11a>
客有問于楊子曰䝉學于羿羿為盡技技在¶羿則羿安
技在䝉則羿危孟子不罪䝉而罪羿子¶無疑與楊子曰
子虚之子不可以問太素言有托¶也周子之兄不可以
談夢寐言罔覺也子以為孟¶子之言無為而作也耶客
曰擇而後友其友端矣¶交而後擇其盟寒矣且䝉之為
人也一小人爾羿<md:KR4d0266_SBCK_043-10a>¶何與之盡驩射之傳與否不足道也
羿獨不與交¶而難之乎楊子曰客知其一未知其二也
昔者孔¶壬詐堯晝寐誑孔象以愛兄之道來雖舜亦為
<pb:KR4d0266_WYG_043-11b>
之¶動葢天之生物有萬其品彼淑慝之不齊造物不¶能
為之禁閟梟心於鸞喙施㫖甘而報予以鴆¶雖聖哲兮
奈何羿何為兮巳甚其或免而或遭惟¶係幸與不幸且
夫孟子之于樂克誅其舍館之未¶定今使臯陶而為理
與蘇公而同聽一則訴投師¶之寃一則責見師之敬羌
臯蘇兮于斯將二罪兮¶孰訂嗟乎人之生世孰無朋儔
言合則金舂而玉<md:KR4d0266_SBCK_043-10b>¶應意適則雲凝而風休葢亦天與之
樂道與之謀¶也若夫嚚之與居駔之與徒思一射之愈
<pb:KR4d0266_WYG_043-12a>
巳則反¶目而相圗如羿者政可哀耳莊周曰求其至此
而¶不得者命也夫其羿之謂乎客笑曰子言則美矣¶吾
則異于子矣惟自今息交以絶㳺雞肋不足以¶煩一矢
公等皆去吾亦從此逝矣¶
　
　
　
　
<pb:KR4d0266_WYG_043-12b>
　
　
　
　
　
　
　
　¶誠齋集巻四十三¶
<md:KR4d0266_SBCK_044-1a>¶
<pb:KR4d0266_WYG_044-1a>
欽定四庫全書
　誠齋集巻
