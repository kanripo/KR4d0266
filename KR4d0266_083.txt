# -*- mode: mandoku-view -*-
#+TITLE: 誠齋集
#+DATE: 2015-09-23 10:23:46
#+PROPERTY: JUAN 83


　　　陳簽判思賢録序¶
吾友開州使君上蔡陳侯師宋之子元勲好古而¶尚徳
初尉吉之永豐屬因王事按行田里道出六¶一先生之
父崇公之墓次慨想先賢進拜設奠退¶而周視其阡門
<pb:KR4d0266_WYG_084-1b>
牆壊隤憫而葺之謝公尚書嘉之¶為記其役元勲於是
作思賢録之書既又為舂陵¶從事繼崇公所居之官宅
崇公所宅之館又作堂<md:KR4d0266_SBCK_083-1b>¶繪其像而祠焉於是又作思賢
續録之書秩滿來¶歸宜春以二書寄予曰元勲官二郡
皆故有崇公¶之遺蹟尊其德懐其人竊有慕用之志焉
二書所¶以見元勲之志也願從先生乞一言以發揚元
勲¶之志予復之曰善如子之志也善如子之志也抑¶詩
不云乎高山仰止景行行止仲尼不云乎見賢¶思齊焉
<pb:KR4d0266_WYG_084-2a>
夫景行而不行則如勿景見賢而不思齊¶則如勿見子
其懋之嘉泰元年四月初吉誠齋野¶客楊萬里敬書¶
　　　　送侯子雲序<md:KR4d0266_SBCK_083-2a>¶古者醫不世不服其藥盖不久不精不積不神¶也宜春
侯氏以醫名家蓋十世不啻矣至於世昭¶駐伯又精且
神者客有竒疾衆醫環而睨之莫敢¶措手或莫能名其
為何恙世昭一視之探嚢發藥¶應手而愈故三十年間
名震於大江之西不幸世¶昭死矣又幸而其子子雲盡
<pb:KR4d0266_WYG_084-2b>
得其枕中肘後至精¶至神之傳世昭未死也然吾猶有
贈焉子雲勉乎¶哉吾願子三勿視而二視者也勿眩乎
疾者之貴¶賤也勿貳乎招者之貧富也勿芥乎酬者之
豐約¶也顧吾之技盡不盡耳吾技吾盡而療不功有之<md:KR4d0266_SBCK_083-2b>¶乎無也顧吾之療功不功耳吾療吾功而名不彰¶有之
乎無也以子之技而佐之以吾五者之説後¶數年有宜
春之良醫名震於大江之西復如世昭¶者必吾子雲也
夫子雲勉乎哉嘉泰元年六月未¶望誠齋野客楊萬里
<pb:KR4d0266_WYG_084-3a>
序¶
　　　　　頥庵詩集序¶
夫詩何為者也尚其詞而已矣曰善詩者去詞然¶則尚
其意而已矣曰善詩者去意然則去詞去意¶則詩安在
乎曰去詞去意而詩有在矣然則詩果¶焉在曰嘗食夫
飴與荼乎人孰不飴之嗜也初而<md:KR4d0266_SBCK_083-3a>¶甘卒而酸至於荼也
人病其苦也然苦未既而不¶勝其甘詩亦如是而已矣
昔者暴公譛蘇公而蘇¶公刺之今求其詩無刺之之詞
<pb:KR4d0266_WYG_084-3b>
亦不見刺之之意¶也乃曰二人從行誰為此禍使暴公
聞之未嘗指¶我也然非我其誰哉外不敢怒而其中媿
死矣三¶百萹之後此味絶矣惟晩唐諸子差近之寄邉
衣¶曰寄到玉闗應萬里戍人猶在玉闗西弔古戰塲曰¶可憐
無定河邉骨猶是春閨夢裏人折楊桞曰羌¶笛何須怨
楊桞春光不度玉門關三百篇之遺味¶黯然猶存也近
世惟半山老人得之予不足以知<md:KR4d0266_SBCK_083-3b>¶之予敢言之哉今四
明劉叔向寄其父頥菴居士¶之詩藁命予為之叙放翁
<pb:KR4d0266_WYG_084-4a>
陸務觀既摘其佳句序之¶矣予尚何言哉偶披巻讀至
云寂寞黄昏愁弔影¶雲忩怕上短檠燈又獨與梅花共
過冬淡月故移¶踈影去又睡魔正與詩魔戰忩外一聲
婆餅焦又¶早行云鷄犬未鳴潮半落草蟲聲在豆花村
使晩¶唐諸子與半山老人見之當一笑曰君處北海吾¶
處南海不虞君之涉吾地也何故居士名應時字¶良佐
嘉泰元年六月戊戍誠齋野客楊萬里序¶
　　　　澈溪居士文集後序<md:KR4d0266_SBCK_083-4a>¶
<pb:KR4d0266_WYG_084-4b>
鄉先生澈溪居士者彭其姓醇其諱道原其字也¶方其
壮也以文明䇿上第及其晩也以治具最三¶郡及其老
也終官朝奉大夫年未七十懸車以示¶子孫雖曰未逹
亦可以為逹矣或曰以道原之賢¶且文而老於州縣不
宏其施卒以廢錮不究其鶱¶非董子所賦仕不遇者歟
予曰不然君子之仕有¶在我者有不在我者賢不肖我
也遇不遇非我也¶惟其非我故有粹乎遇者伊吕是也
有粹乎不遇¶者孔子顔冉是也駁乎遇不遇之間者孟
<pb:KR4d0266_WYG_084-5a>
子是也¶若道原者豈粹乎不遇者也其亦駁乎遇不遇
之<md:KR4d0266_SBCK_083-4b>¶間者耶然道原之不遇者加少未若遇者之加多¶也
道原奚而不遇哉且夫三百有九人之籍奚病¶也病不
籍耳後之人慕用其選葢¶有欲與焉而¶恨不可得者故
至今謂之仙籍而道原以上書北¶闕而得之非遇乎昔
揚子雲作法言蜀之富人載¶錢五十萬求書名其間而
子雲不與彼仲元鄭¶子真者山林野人耳不持一錢不
求一字而子雲¶與之二子之事後世無傳焉而其名至
<pb:KR4d0266_WYG_084-5b>
今與日月¶爭光者以子雲也東坡非吾宋之子雲乎彭
賀<md:KR4d0266_SBCK_083-5a>¶州之啓其亦有求而不與者乎道原不求而與之¶非
遇乎抑又聞之雖有南威之容匪蹇修不妍雖¶有太冲
之賦非士安不傳道原之文與詩質而珍¶槁而滋寥乎
朱絃之音泊乎𤣥酒之味今猶昔也¶昔無傳而今有傳
非得名世之士丞相益國周公¶序之之故耶前之稱惟
其賢後之稱惟其文曰賢¶曰文乃玉乃金誰敢改諸者
非遇乎道原奚而不¶遇哉道原之族孫汝翼夢弼擕澈
<pb:KR4d0266_WYG_084-6a>
溪文集以示予¶敬書其後嘉泰元年六月庚子通議大
夫寳文閣¶待制致仕楊萬里序<md:KR4d0266_SBCK_083-5b>¶　　　　周子益訓䝉省題詩序¶
唐人未有不能詩者能之矣亦未有不工者至李¶杜極
矣後有作者蔑以加矣而晩唐諸子雖乏二¶子之雄渾
然好色而不淫怨誹而不亂猶有國風¶小雅之遺音無
他專門以詩賦取士而已詩又其¶專門者也故夫人而
能工之也自日五色之題一¶變而為天地為鑪再變而
<pb:KR4d0266_WYG_084-6b>
為堯舜性仁於是始無¶賦矣自春草碧色之題一變而
為四夷來王再變¶而為為政以徳於是始無詩矣非無
詩也無題也吾¶倩陳履常示予以其友周子益訓䝉之
編屬聨切<md:KR4d0266_SBCK_083-6a>¶而不束詞氣肆而不蕩婉而壮麗而不浮駸
駸乎¶晩唐之味葢以詩人之情性而寓之舉子之刀¶尺
者歟至信符之一題獨非古題而詩句亦不¶為題所掣
可謂難矣葢一嘗試為我賦為政以徳¶之題乎惟蟻封
乃見子王子之馭嘉泰辛酉九月¶誠齋野客楊萬里序
<pb:KR4d0266_WYG_084-7a>
　　　　應齋雜著序¶
淳熈季年海内英傑森布表著文儒玉映武衛電¶燿廷
集孔鸞陛列牙爪雖師師瑞虞濟濟華周無¶所與遜孝
宗皇帝一日御埀拱殿顧見廷臣<md:KR4d0266_SBCK_083-6b>¶天顔怡愉因問左右
宗子在廷者為誰凡若干人¶皆謹對曰無之帝蹇然喟
曰堯明俊徳首乎九¶族周封八百同姓孔庶今吾聖子
神孫枝葉扶¶疎俊乂無寡獨無一武誕寘左右是謂靈
囿無麟¶太液無鵠也可乎即詔邇臣各舉屬籍之良者
<pb:KR4d0266_WYG_084-7b>
二¶人居亡㡬何舒戭奮堪間平政駿茹㧞鷺振大者¶台
斗小猶郎吏而應齋居士趙无咎是時方高卧¶南州狎
東湖之鷗㺯西山之雲逺追徐孺近訪山¶谷賦詩把酒
與一世相忘訖不求諸公之舉而諸¶公亦無求无咎者
君子至今恨之或曰其諸旡咎<md:KR4d0266_SBCK_083-7a>¶之才之未卓歟曰无咎
才固先人文亦不後人¶也然則諸公不求而薦之何也
曰才者憎之媒也¶文者忌之胎也漢之董賈唐之李杜
非不才無文¶之坐也才與文之坐也四子且然无咎可
<pb:KR4d0266_WYG_084-8a>
以無憾¶矣予自乾道辛夘在朝列時无咎為蘇州别駕
已¶聞其名後十八年予再補外過豫章始識之至其¶家
見門巷蕭然槐栁蔚然知為幽人高士之廬¶也而其人
老矣无咎既沒其子汝謩來為太和宰¶一再訪予於南
溪之上出无咎詩文一編目曰應¶齋雜著求予序之其
文大抵平淡夷易不為追琢<md:KR4d0266_SBCK_083-7b>¶不立崖險要歸於適用而
非窽非浮也至其詩皆¶感物而發觸興而作使古今百
家萬象景物皆不¶能役於我嗚呼无咎生無遇也沒而
<pb:KR4d0266_WYG_084-8b>
詩文¶可傳未為無遇也无咎可以無憾矣諱善括¶嘗知
鄂州終官朝請大夫撥煩决疑所至名跡焯¶焯云嘉泰
壬戍仲夏既望誠齋野客廬陵楊萬里¶序¶
　　　　曾无媿南北邉籌後序¶
蘭溪曾无媿閉門下帷三十年鑽敗素琱俊語對¶占義
以應明有司之求亦既䝉有司薦之詣太常<md:KR4d0266_SBCK_083-8a>¶矣無遇而
歸人皆知其為進士也予曰是淺之¶為知曾子者也所
謂知我如此不㡬於罵者歟或¶曰何如斯可謂知曾子
<pb:KR4d0266_WYG_084-9a>
矣曰吾嘗見其南北邉籌¶之書矣其於秦漢三國二晉
宋齊梁陳魏周隋氏¶之史若木蠧蟻不穴不止若燭炳
幽不覿不休其¶君臣之良若窳也其地利之堅若瑕也
其國勢之¶競若羸也其兵制之銛若鈍也如身詣其國
目眡¶其時手執其事而心畫其策無俟於胥詬而逆折¶
其枉直無逢於相角而前料其捷北也為人謀國¶者可不
置此書一通於座右乎異時孝宗皇帝<md:KR4d0266_SBCK_083-8b>¶英武於鑠慨然
有叱開四方混一兩儀之志仄席¶竒傑寤寐䇿謀使見
<pb:KR4d0266_WYG_084-9b>
此書當拊髀而嘆曰朕獨不¶得與此人同時哉又曰公
等皆安在何相見之晩¶也然則曾子之為名士進士而
已也¶
　　　　江西續𣲖二曾居士詩集序¶
古之君子道充乎其中必施乎其外故用於時¶者施也
傳於後者亦施也然用於時或不傳於後¶傳於後或不
用於時二者皆難并也是有幸有不¶幸焉生而用沒而
傳幸之幸也生而用沒而不傳¶幸之不幸也生而不用
<pb:KR4d0266_WYG_084-10a>
沒而傳不幸之幸也至<md:KR4d0266_SBCK_083-9a>¶有生既不用於時沒又不傳於
後豈非不幸之不¶幸也歟南豐先生之族子有二詩人
焉曰臨漢居¶士伯容者南豐從兄弟曰子山名阜之子
也曰懐¶峴居士顯道者伯容之子也子山嘗位於朝出
漕¶湖南後家於襄陽遂為襄陽人伯容一世豪俊而¶能
文其詩源委山谷先生然以不肯伈俔於世有¶官而終
身不就列顯道得其父之句法亦以氣節¶高雅嘗宰祁
陽小不可其意即棄去隱於衡之常¶寧者三十年此君
<pb:KR4d0266_WYG_084-10b>
子之一不幸也伯容放浪江湖¶間與夏均父諸詩人游
從唱和其題與韻見於均<md:KR4d0266_SBCK_083-9b>¶父集中者三十有二篇予每
誦均父之詩云曽侯¶第一又云五言類𤣥度又云秀句
無一塵想其¶詩而恨不見也行天下五十年每見士大
夫必問¶伯容父子詩皆無能傳之者此又君子之一不
幸¶也茲非所謂生不用於時沒又不傳於後不幸¶之不
幸者歟今日忽得故人尚書郎江西漕使雷¶公朝宗書
寄予以二曾詩集二編屬予序之欣然¶盥手披讀三過
<pb:KR4d0266_WYG_084-11a>
蔚乎若玉井之蓮敷月露之下也¶沛乎若雪山之水瀉灩
澦而東也琅乎若岐山之¶鳯鳴梧竹之風也望山谷之
宫庭葢排闥而入歴<md:KR4d0266_SBCK_083-10a>¶階而升者歟昔人之詩有詩傳而
人逸者矣二南¶是也有人傳而詩逸者矣祈招是也有
人與詩俱¶傳者矣載馳是也然祭公謀父之作雖逸於
三百¶篇之外而式金式玉之句猶畧見於檮杌之史者¶
以子革之誦也二曾之詩昔無傳而今有傳不以¶朝宗
能誦之歟不曰二曾不幸之幸歟不曰後學¶大幸之幸
<pb:KR4d0266_WYG_084-11b>
歟因命之曰江西續派而書其右以補¶吕居仁之遺云
伯容名紘顯道名思朝宗之於顯¶道如李漢之於退之
故二居士之詩朝宗得之於¶徳曜徳曜得之於懐峴懐
峴得之於臨漢嘉泰癸<md:KR4d0266_SBCK_083-10b>¶亥四月丙辰通議大夫寳文閣
待制致仕廬陵¶楊萬里序¶
　　　　三近齋餘録序¶
予昔與尤延之同侍光宗東宫講讀一日入講¶尚蚤輦
未出因與延之縱觀几案上¶御覽書策有孟浩然賈島
<pb:KR4d0266_WYG_084-12a>
詩集二人相視而嘆¶曰二子之詩一也不見知於當時
而見知於今日¶何也可以弔二子之生前而賀之於身
後矣然二¶子之可弔又未若當時之可弔也有此士而
失之¶獨不可弔乎或曰二子亦過焉深自匿而不求<md:KR4d0266_SBCK_083-11a>¶知
非過歟嗟乎是二子之過也抑二子之願也天¶下莫自
賤於求知之士而不求知者為可貴彼其¶不求知也其
所挾者必至珍也所挾愈珍則其自¶匿愈深二子之不
求知豈終無知我者乎今日几¶案之上是已特知之者
<pb:KR4d0266_WYG_084-12b>
有逺近有遲速耳不見知¶於近必見知於逺病不逺耳
逺非所病也惟愈逺則¶愈貴耳遲速足較哉故曰是二
子之過也抑二子¶之願也三槐王文正公五世之孫有
詩人文士焉¶曰正夫清峻簡逺有二子之風偉矣不幸
又中二¶子之病牢不可砭坐是落落是可歎也正夫自
幼<md:KR4d0266_SBCK_083-11b>¶有官然其於世未汲汲也顧獨有汲汲者不於仕¶而
於學閉荆扉呻槁簡不窺市朝者十餘年其學¶以忠孝
為根幹以詩騷為菁華以議論為頴栗觀¶其詞探其中
<pb:KR4d0266_WYG_084-13a>
可以知其為忠孝人也然其人深自¶韜匿也襲其芳弗
之肯颺衷其寳弗之肯曜雖至¶切至篤彼一處顯則絶
不與通庭無我一武几無¶我一字他日其人退而歸正
夫與之好如初也親¶者如此况踈者乎晩乃被薦召為
中都官滿嵗應¶遷貧不能俟求郡丞以去後得郡期年
又請祠以¶去亡㡬何而沒後二十六年其詩文乃出士
大夫<md:KR4d0266_SBCK_083-12a>¶爭傳之而正夫不及見也傳與不傳見與不見正¶
夫何憾焉予得為正夫悲且歎也如落木森猶力¶寒山
<pb:KR4d0266_WYG_084-13b>
淡欲無如地逈高樓目天寒故國心如凉風¶回逺笛暝
色帯歸舟如塵心依水凈歸&KR0066;與山青¶不减晩唐諸子
又如墮蕋盡教輸燕子嫩寒猶及¶占梨花如一畨風雨催
寒食千里鶯花想故園如¶身閒更得慿陵酒花早殊非
愛惜春如秋生列岫¶雲尤薄泉潄懸崖路更慳置之江
西社中何辨焉¶幽蘭云臨春慘不舒盖國空自香意不
在蘭也至¶於騷詞如釣臺沐髪乞巧悼亡等篇出入逺
逰天<md:KR4d0266_SBCK_083-12b>¶問之海頡頏幽通思𤣥之囿矣至於上前論事¶之
<pb:KR4d0266_WYG_084-14a>
文皆卓然近用又簋飱豆肉之可以求飽也¶笥裳篚纊
之可以禦冬也使其遇合其功用可量¶哉紀之甗鄭之
瓚櫝而不讎瘞而不啓久則光怪¶四出貫日襲月有不
可揜者惟其不求知是以不¶可揜也歟其子高安使君
淹詮次其詩文凡四百¶八十餘篇正夫自題曰三近齋
餘録者作書寄示¶予求序其首予不得辤正夫諱從其
官簿嘗歴弋¶陽主簿福州司理㕘軍知麗水縣幹辦諸
糧料¶院倅臨安添倅天台知信州主管建寧府武夷山<md:KR4d0266_SBCK_083-13a>¶
<pb:KR4d0266_WYG_084-14b>
冲佑觀年六十終官朝散郎嘉泰三年七月四日¶通議
大夫寳文閣待制致仕廬陵楊萬里序¶
　　　　杉溪集後序¶
古今文章至我宋集大成矣蓋自奎宿宣精列¶聖制作
於是煥乎之文日月光華雲漢昭回天經¶地緯衣被萬
物河岳炳靈鴻碩挺出在仁宗時¶則有若六一先生主
斯文之夏盟在神宗時則¶有若東坡先生傳六一之大
宗在哲宗時則有¶若山谷先生續國風雅頌之絶絃視
<pb:KR4d0266_WYG_084-15a>
漢之遷固卿¶雲唐之李杜韓栁蓋奄有而包舉之矣中
更羣小<md:KR4d0266_SBCK_083-13b>¶崇姦絀正目為僻學禁而錮之蓋斯文至此而
一¶厄也惟我廬陵有瀘溪之王杉溪之劉兩先生身¶作
金城以郛此道自王公游太學劉公繼至獨犯¶大禁挾
六一坡谷之書以入晝則庋蔵夜則繙閱¶毎伺同舍生
息燭酣寢必起坐吹燈縱觀三書逮¶暇或哦詩句或績
古文每一篇出流布輦轂膾炙¶薦紳紙價為貴嗟乎若
兩先生當妖禽羣啾而發¶紫鸞之鳴抑揚驟歌而奏清
<pb:KR4d0266_WYG_084-15b>
廟之瑟鷸冠毳服之¶競麗而覿黄收純衣之製其有大
勲勞於斯文其¶偉乎哉予生十有七年始得進拜瀘溪
而師焉而<md:KR4d0266_SBCK_083-14a>¶問焉其所以告予者太學犯禁之説也後十
年又¶得進拜杉溪而師焉而問焉其所以告予者亦太¶
學犯禁之説也今兩先生逺矣予亦老而歸休矣¶杉溪
之曾孫千齡一日訪予於南溪之上出其祖¶之書曰杉
溪集者示予請書其後予披而讀之見¶丞相益國周公
序其篇首凡杉溪先生㧞新領異¶之詩登峰造極之文
<pb:KR4d0266_WYG_084-16a>
既摛張發揮不遺餘矣予尚¶何言哉獨書兩先生所以
告予者於篇末俾後學¶有聞焉瀘溪又云是時書肆畏
罪坡谷二書皆毁¶其印獨一貴戚家刻印印之率黄金
斤易坡文十<md:KR4d0266_SBCK_083-14b>¶蓋其禁愈急其文愈貴也今家有此書人
習此學¶有知當時斯文之難得如此者乎是小人之厄
斯¶文乃所以昌斯文也然厄斯文者今皆冺然與草¶木
共腐而斯文之傳與日月爭光然則斯文病不¶厄耳厄
奚病哉古者聖賢君子之所守於是可得¶而知矣顧吾
<pb:KR4d0266_WYG_084-16b>
道是非何如耳時之好惡足為之¶動也耶六一坡谷其
知之矣至於吾州之兩先生獨¶首犯時之大禁力學衆
人之所不敢學所謂豪傑¶特立之士者不在斯人歟不
在斯人歟杉溪諱才¶邵字美中瀘溪諱廷珪字民瞻皆
擢進士第杉溪<md:KR4d0266_SBCK_083-15a>¶再中宏詞科終官工部侍郎兼權吏部
尚書贈顯¶謨閣學士瀘溪為國子監簿官直敷文閣奉¶
祠云年月日寳文閣直學士通議大夫致仕楊萬¶里序¶
　　　　周易宏綱序
<pb:KR4d0266_WYG_084-17a>
古有其事世無其說今有一人焉倡而為之說¶天下其
信之乎曰愕焉而已矣信焉則否既有一¶人焉為之說
矣又有一人焉見焉聞焉而和之曰¶然天下其信之乎
曰疑焉而已矣信焉則未也然¶已不愕矣一人倡之矣
一人和之矣又有一人焉<md:KR4d0266_SBCK_083-15b>¶未嘗見也未嘗聞也亦未嘗
和也復倡而為之說¶與夫前之倡者偶同焉天下其不
信乎借令不信¶而三人者亦可以自信矣非同焉之可
信也不約¶而同焉之可信也易之八卦其畫各三者曰
<pb:KR4d0266_WYG_084-17b>
此¶卦也予曰卦者其名而畫者非卦也此伏羲氏初¶製
之字也聞者愕焉曰嘻甚矣其好異也予亦疑¶之淳熙
戊申予與亡友延之同寮因語及之延¶之大喜曰此古
人未嘗言平生未嘗聞也予猶疑¶之今年二月吾鄉之
士西昌劉文郁從周示予以¶其所著周易宏綱之書亦
曰八卦者古之字也予<md:KR4d0266_SBCK_083-16a>¶然後釋然不疑夫予之說從周
未嘗聞也而從周¶之説予同焉從周之說予未嘗聞也
而予之説從¶周同焉不曰古有是事乎古無是事而吾
<pb:KR4d0266_WYG_084-18a>
二人為¶之說不可也古有是事而吾二人為之説亦不
可¶乎君子之談經可不可之問耳信與不信奚問哉¶予
獨喜與從周乃有不約之同也夫約而同者同¶之私也
不約而同者同之公也既公矣天下信之¶可也不信亦
可也然予之所喜者非喜從周之同¶乎予也夫喜人之
同乎已者亦私也予葢喜予之¶同乎從周也慶元庚申
十一月從周受署歸榮其<md:KR4d0266_SBCK_083-16b>¶親首來謁予予始識之與之
晤語愛其壯而敏竊¶自歎予之老且衰也今以老衰之
<pb:KR4d0266_WYG_084-18b>
思乃偶同乎¶壯且敏者之説然則予之老且衰其尚可
少進也¶乎此予之所喜也以予之喜揆從周之心從周
獨¶不喜哉雖然此易之小學之事也未及乎易之道¶也
從周葢深於易之道者也既以易學鳴上庠中¶文科矣
初仕為雷之郡博士雷之士無逺邇奔走¶而來學易焉
不寧惟雷之士也嶺以南士無逺邇¶亦奔走而來學易
焉不寧惟嶺之南士海以¶南士無逺邇亦奔走而來學
易焉遂以其口講者<md:KR4d0266_SBCK_083-17a>¶綴而為此書其於天人事物之理
<pb:KR4d0266_WYG_084-19a>
君臣父子之分¶仁義道徳性命之藴君子小人消長之
㡬天下國¶家治亂之柢聖賢君子出處進退之節皆由
至白¶以鈎夫至𤣥至𢎞以察夫至纎其於學者之學¶易
葢涉鉅海之堅航陟泰山之修梯歟雖然其徃¶梯航也
其至非梯航也嘉泰甲子七月庚午誠齋¶野客楊萬里
序¶
　　　　遞鐘小序¶
劉敏叔得一古琴攜來示余是夕霜月入簾寒欲¶墮指
<pb:KR4d0266_WYG_084-19b>
為予作流水高山申之以易水終之以醉翁<md:KR4d0266_SBCK_083-17b>¶咏其聲清
激若出金石聽者聳毛酸骨予命之曰¶遞鐘云年月日
誠齋野客楊萬里廷秀¶
　　　　易外傳後序¶
六經至夫子而大備然書非夫子作也定之而已¶耳詩
非夫子作也刪之而已耳禮樂非夫子作也¶正之而已
耳惟易與春秋所謂夫子之文章者歟¶昔者伏羲氏作
易矣時則有其畫無其辭文王重易¶矣時則有辭無餘
<pb:KR4d0266_WYG_084-20a>
辭至吾夫子特起乎兩聖之¶後而超出乎兩聖之先發
天之藏拓聖之疆挹彼¶三才之道而注之於三絶之簡
於是作彖辭<md:KR4d0266_SBCK_083-18a>¶又作小象之辭又作文言之辭又作二繫
之辭¶又作說卦之辭又作序卦之辭又作雜卦之辭大¶
之為天地纎之為毫末顯之為人物幽之為鬼神¶明之
為仁義禮樂微之為性命炳然蔚然聚此書¶矣其辭精
以幽其㫖淵以長其道溥以重是書也¶其藴道之玉府
陶聖之大鈞也歟韓起聘魯見易¶象而喜曰周禮盡在
<pb:KR4d0266_WYG_084-20b>
魯矣當是時豈易之書唯魯¶有之歟抑諸國皆有而晉
未有歟宜其見之而喜¶也然起之所見者羲文之易而
已未見夫子之易¶也見羲文之易其喜已如此使見夫
子之易其喜<md:KR4d0266_SBCK_083-18b>¶又當何如哉今乃得見韓起之所未見嗚
呼後之¶學者一何幸也子貢在三千七十之中其科在
乙¶其名在六其不在升堂入室之間乎然嘗嘆夫子¶之
言性與天道不可得而聞夫子之易書非性與¶天道之
言乎而子貢獨不得聞者豈嘆之之時此¶書未作歟抑
<pb:KR4d0266_WYG_084-21a>
已作而未出歟今乃得聞子貢之所¶不得聞鳴呼後之
學者又何幸也每謂聞而¶知不若見而知葢聞者疏見
者親聞者畧見者詳¶也觀子貢之歎則見而知者反不
若聞而知者歟然¶則學者之羡子貢又安知子貢之不
羡學者也嗚<md:KR4d0266_SBCK_083-19a>¶呼學者又何幸也嘉泰甲子四月八日廬
陵¶楊萬里後序¶
　　　　北牕集序
北牕先生鄒公和仲紹興丙子為章貢觀察推官予時
<pb:KR4d0266_WYG_084-21b>
為户曹掾以鄉鄰故相得驩甚每見必論詩未嘗不移
日也公之詩祖山谷記其誦所作如久霖云勸雷且卧
鼓如讀人詩巻云聲名藹作紫蘭馥詩句清於黄菊秋
若置之江西社不知温似越石乎越石似温乎今其外
孫曾叔遇盡得公之詩文若干巻將刻板以傳於學者
豈惟學者之幸抑亦予之幸慶元庚申六月二十七日¶
誠齋野客楊萬里書
　<md:KR4d0266_SBCK_083-19b>¶誠齋集巻八十四¶

<pb:KR4d0266_WYG_085-1a>
欽定四庫全書
　誠齋集巻八十五
　　　　　　　　　　　　宋　楊萬里　撰
　
