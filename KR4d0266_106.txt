# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:14.911826
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 106
#+PROPERTY: FILE SB04n0515-106誠齋集-卷第一百六.
<pb:KR4d0266_SBCK_106-1a>¶
誠齋集卷第一百六¶
　　　　　　　廬陵楊　万里　廷秀¶
　尺牘¶
　　　荅贑州彭郎中¶
某伏以小至將臨清霜寒霽即日恭惟判府郎中¶
尊契丈朞年報政惠化川流民咏天相台&KR0049;動止¶
萬福正婘受祉山則某老日益侵病日益加閑冷¶
之蹟姓名不敢自逹於通貴之前四方人事皆已¶
掃影今兹陽復令辰君子道長有如台座心所起¶
敬亦不克奏記為踐長之賀蓋昇沉異勢其理然¶
<pb:KR4d0266_SBCK_106-1b>¶
也不謂台慈折節岳牧之尊篤契韋布之舊遣騎¶
損誨訪問生死鈴齋名酒分餉野夫以暖其長鑱¶
斸黄獨之寒以勞其散薪煑白石之苦攝衣下拜¶
黍谷春生中心蔵之多言何謝一衣帶水無從伏¶
謁金玉是身筆槖就列日夜惟此之禱¶
　　　荅廬陵劉縣丞¶
某伏奉誨帖以小春絶品分似野人烹玉塵試春¶
色心知韻舌知腴第恐春風不慣腐儒湯餅腸耳¶
一笑占謝不蔇悚仄悚仄¶
　　　與湖南運使陳郎中¶
<pb:KR4d0266_SBCK_106-2a>¶
某伏以小春良辰新寒氣肅即日恭惟都運直閣¶
郎玉節𠋣天忠誠貫日百城䝉惠三神孚休台&KR0049;¶
動止萬福某敬拜手奏記徹姓名于槧人仰惟財¶
幸¶
某也愚不肖顧獨有落落心事吐之則誰聽不吐¶
則不釋開巻闔且想千載若相期兹非退之之詩¶
乎士或日接&KR0364;而不相知或異世而相慕兹非退¶
之之語乎某之與執事同生於今而謂之異世謂¶
之千載可乎不可也繄執事以又玄之學不世之¶
文一戰文闈萬人奪氣有司驚目收異科䇿髙足¶
<pb:KR4d0266_SBCK_106-2b>¶
偃名藩冠望郎陞延閣持英蕩豈弟于州忠慨于¶
朝風采于一路厥今談者言當世之名勝必曰陳¶
公焉某老病之身不中用世棄官八年請老四祀¶
襏襫乎西疇之煙雨笭箸乎南磵之水月獨不得¶
與嶽麓之猿鶴橘洲之鷗鷺一望執事之聲光以¶
某之想慕知退之之想慕想而不見慕而不釋不¶
於執事乎吐之將於何吐之尺一且下紅藥紫薇¶
竚公之㱕自此愈逺矣臨風慨然¶
某皇恐再拜敬問台閎玉眷即日恭惟尊尊㓜㓜¶
受祉山則有廬陵委願奉教條某皇恐白事中男¶
<pb:KR4d0266_SBCK_106-3a>¶
承務郎衡州安仁監税務次公筮仕云初百事墻¶
面孤寒伶俜之跡所望於上官收䘏其尺寸而脱¶
畧其罪戾睐其始而全其終百穀之仰膏雨厦屋¶
之幪震風舍執事疇依者¶
　　　與衡州陸知府¶
某伏以良月行冬初寒以雨即辰恭惟判府太中¶
填撫火維巋若天柱民謳豈弟天廸忠嘉台&KR0049;動¶
止萬福某謹盻飾不腆之書自徹於涓人謁者之¶
伍仰惟財幸¶
某竊嘗洞視今古大夫之家有能擅勲名之&KR0163;泝¶
<pb:KR4d0266_SBCK_106-3b>¶
儒學之源登文章之籙世濟其美嬋嫣相踵有陸¶
氏若者乎無也若遜扰在吳若機雲在晋若徳明¶
敬輿在唐皆人中龍也孰謂古有其人而今未有¶
乎執事英妙之年㧞竒収科玉映潢䑓徳明之儒¶
學機雲之文章蓋魯國之寳玉大弓黄梅之夜半¶
衣鉢皆家傳之自得而不問外人者也遜抗敬輿¶
之勲名天下方有望焉衡山之雲緑淨之波豈真¶
能苛留者一州之福將均宏之於天下公卿闕而¶
選所表寵渥徴黄誕寘禁近其不遐矣某也山林¶
野人已抽手板付丞相矣安得一覿當世之勝流¶
<pb:KR4d0266_SBCK_106-4a>¶
以一洗其胸中之悁跂乎敬賦草蟲之三章以寄¶
此心¶
某皇恐再拜僣越敬問台閎玉婘即日恭惟尊尊¶
㓜㓜受祉山則廬陵有可效老&KR0360;之役者唯命是¶
聴某皇恐白事中男次公筮仕有俶百事墻面今¶
官衡之安仁監税正𨽻大府之下邑遂得仰事髙¶
牙大纛之光塵充太史之牛馬走豈無涓埃收之¶
䘏之豈無罪戾燾之免之不勝䑛犢之情不敢自¶
蔽而瀆聞于大君子之聽不勝主臣¶
　　　荅權桂陽軍斛通判¶
<pb:KR4d0266_SBCK_106-4b>¶
某伏以良月行冬初寒帶雨即日恭惟權府府判¶
太中設監最課假守兼官二境宜民三神隤祉台¶
&KR0049;動止萬福某敬上記以謝書禮報况一再之辱¶
未見君子願言珍重立竢春風玉笋之除¶
某屬者專走家僮修敬樹門之𨽻人廼承諸䑓遴¶
賢兼刺鄰府春仁秋威洽于二邦在彼願其為真¶
在此願其終惠疂是最狀於以上聞外陟使華裡¶
翔郎署在此行矣某中男次公効官有俶百事墻¶
面適有天幸得我鄉先生而茠藾焉未趨府庭而¶
薦口已徹于五馬至於假材官而六之使不徒行¶
<pb:KR4d0266_SBCK_106-5a>¶
以抵官下不貲之恩盡室永懐東坡與王定國書¶
云我児即公児也敢一請再請不一請而已也惟¶
終惠之¶
　　　與湖南黄提舉¶
某伏以維孟之冬亦小之春即日恭惟提舉太中¶
一節星臨百城霜凜民氣嘉樂神天給扶台&KR0049;動¶
止萬福某敬齋心奏記司鈆槧者仰惟財幸¶
某恭聞　皇上顧憂元元逖在湖山之外其欲安¶
安如在畿甸之内於是疇咨宰臣涓選膚使如西¶
周皇華之五章如東京臨遣之八人者惟提舉太¶
<pb:KR4d0266_SBCK_106-5b>¶
中以豫章棟榦之材商瑚周璉之器繁星五緯之¶
望百千人中褒然舉首仁風先春義氣後秋煢嫠¶
舞歌姦貪瑟縮何其盛也何其盛也使事有指顧¶
此耿中丞之一職豈欎欎乆居者雞翹豹尾之間¶
尚多虗位非執事是待而誰待也某棄官八年請¶
老四祀孤雲野鶴之與儔桃花流水之為釣仰名¶
流之芳風瞻使星之末光可思不可忘可望而不¶
可見寸心耿耿安得傾豁抑許穆夫人之詩不云¶
乎百爾所思不如我所之引領南雲悃悃&KR0323;&KR0323;¶
某皇恐再拜敬問台閎玉眷即日恭惟尊尊幼幼¶
<pb:KR4d0266_SBCK_106-6a>¶
受祉無央有廬陵委命戒唯唯某皇恐白事中男¶
承務郎監安仁縣税務次公筮仕云初百事墻面¶
今以蚍蜉蟻子之微而仰事動揺山嶽之威是震¶
是栗敢九頓首以請儻或辱許效其十駕而徧覆¶
之以二天使得竊五斗以活其孥仁人不報之恩¶
寒士不貲之福繄門下是怙¶
　　　與湖南陸提刑¶
某伏以即辰大冬初寒小春猶燠恭惟提刑太中¶
出節少府訓夏祥刑百城觀風三神錫羡台&KR0049;動¶
止萬福某敢㳟奏記瀆告主書仰惟財幸某竊惟¶
<pb:KR4d0266_SBCK_106-6b>¶
祥刑使者千古未聞蓋肇自章聖皇帝咸平四年¶
閏五月始有開封断獄覆奏之詔於是殿中丞李¶
湘首膺荆湖南路之選聖聖継継此職増重於部¶
使者之中命曰職司今提刑太中一代人物之英¶
三朝徳業之望偃藩持節聲光藯然斗柄垂天慶¶
雲拂日何以尚之結絲而侍禁廷聴履而上星辰¶
人猶遲之而原隰載驅于彼烝湘將非¶
聖上欽恤亦如選李湘之意耶使事有指繡衣春¶
當霄漢立某方賡少陵此詩以賀班公登僊之行¶
也某老病野人棄官八年請老四載講聞嶽峻川¶
<pb:KR4d0266_SBCK_106-7a>¶
流之盛名而獨無路以望見其末光一生遺恨孰¶
弘於此&KR0009;聲修好吁已後矣仰惟髙明洞視心曲¶
云¶
某皇恐再拜敬問台閎玉婘即日恭惟尊穉䝉福¶
姟兆有廬陵之役敬請指縱某皇恐白事中男承¶
務郎監衡州安仁税務次公筮仕云初百事墻面¶
天假之幸廼遇今日之陸先生傪収孤寒而主後¶
進如退之所作行難之篇者寛其鞭箠而宥其簡¶
書使得&KR0673;於是以餬其口此非人皆有之天此真¶
我獨有之天也嚮風㱕依有萬其望¶
<pb:KR4d0266_SBCK_106-7b>¶
　　　安仁涂知縣¶
某伏以即日良月初寒恭惟判縣中大佳政宜民¶
自天孚佑台&KR0049;動止萬福某謹上記下𨽻伏惟財¶
幸¶
某辞奉瑶林瓊樹之輝光歳月湍奔至於照人風¶
度可思而不可忘者了了在目毣毣在心且晝徃¶
來于懐也執事之才之卲大其施則宜簉鵷鷺之¶
行小而却亦合當麾節之寄顧尚淹䘏于鳴琴製¶
錦之地何也然學道愛人之聲與湘水俱流下轉¶
上聞自宻縣而超拜何知非福某中男次公筮仕¶
<pb:KR4d0266_SBCK_106-8a>¶
之始百事墻面廼得事其大夫之賢者豈非幸歟¶
惟故人髙誼必有以訓其所未能而茠其所不逮¶
者使得&KR0673;於是而璧或全舍執事何適矣¶
　　　送俞憲羊麫¶
某伏自道塗相傳玉節光華將照臨先人之敝廬¶
日掃花徑以俟東來之紫氣惟是荒村去城差逺¶
山厨土銼索然不給於鮮遣人賖市喚婦自饌豈¶
不夙夜然髙牙虚徐而日昊食乾矣一易再易則¶
亦如之偵伺之乆倉猝之頃不免效荷蓧之殺雞¶
盧氏之烝鴨溪毛野蔌此固不足以羞於王公者¶
<pb:KR4d0266_SBCK_106-8b>¶
不腆乗壺羊腔麫碩敢摯諸行厨惟洞視其禮不¶
足而敬有餘不　而揮之有萬其幸¶
　　　荅趙户(彦法)¶
某伏承遣騎墜教殊慰孤寂四六妙絶切磋彌瑩¶
後又過前老夫當避路矣可珍可妒兩絶句次之¶
似非得意之作也他日進一步則自知之加餐飯¶
長相思玉帝除書定應不遲¶
　　　荅周丞相¶
某下稷吹燈發函奉告覺銀鈎炳煥天氣盡白驚¶
喜絶倒命戒程丈銘詩歡以敬承已留玉當少須¶
<pb:KR4d0266_SBCK_106-9a>¶
矣辱相國有盡子詩冩來之教春前偶醉餘寱語¶
憶𥘿娥小詞云新春早春前十日春㱕了春㱕了¶
落梅如雪野桃紅小老夫不管春催老只圖爛醉¶
花前倒花前倒児扶㱕去醒來牎曉仰供仲尼之¶
莞爾不勝主臣¶
　　　荅韓提舉華文賀年¶
某伏以献歳有俶好雪知時即日恭惟某官玉節¶
倚天霜䑓掃日三神盡䕶台&KR0049;動止萬福某老病¶
退休木茹沙眠貧而安病而不疚者部刺史之天¶
我獨有二也兹焉恭審六條允察千倉既盈威惠¶
<pb:KR4d0266_SBCK_106-9b>¶
川行鰥寡春熈帝疇顯庸恩錫書賛進直舜典濬¶
文之閣式増周諏禮樂之華恭惟驩慶自此月昇¶
金掌春度玉墀某也幸拭目以觀盛事¶
　　　荅程監簿¶
某伏以春意澄穆即日恭惟監簿契丈大孝哀疚¶
深切天相至性孝履支福某卧痾山野庇焉以免¶
未占良覿願言以禮制情趾美續聞恪遵聖人哀¶
毁之戒此朋友所望者¶
某山居苦無端便小踈問訊獨有景行之勤厮赤¶
剥啄誨帖下逮驚喜不勝命戒先丈閣學銘詩某¶
<pb:KR4d0266_SBCK_106-10a>¶
受知不淺其何敢辞自視欿然其如固陋恐斐文¶
不足傳逺耳今月十五日夜拜領行狀明日撰成¶
又明日刋落其甚繆者又明日脱藁又明日送似¶
益公求是正併為求題蓋臂痛不能多寫凢四日¶
乃書丹畢不知襄事之日此之到否蓋行狀逼期¶
乃至非敢作魯人之皐也如莆田陳丞相葉丞相¶
皆前期一年送行狀來庶得小從容文字較子細¶
耳仰惟幸察¶
　　　荅醴陵錢知縣¶
某間者闊焉乆不聞問每一動心向風永懐便如¶
<pb:KR4d0266_SBCK_106-10b>¶
對面語也遣騎墜言驩喜亡量即辰春事過中寒¶
暄之雜恭惟文季知縣中大契兄學道愛人民咏¶
天棐台&KR0049;動止萬福玉婘均慶寄似新詩朗咏三¶
反五復彂清新於平淡之中蔵古雅於追琢之外¶
非時世折楊黄華之音也第如俗學多翻變晩軰¶
論時學等語不宜筆之於書何苦以毒口牙招齒¶
舌乎毎以此戒朱元晦今復奉諗古來得道人挂¶
舌屋壁間此真吾師也願言自愛以竢馮招¶
　　　賀吉水秦宰交割¶
某伏自牙檣西上紫氣東來日偵先驅令児軰駿¶
<pb:KR4d0266_SBCK_106-11a>¶
奔廷迓乆之寂然竟辱斾旌屈臨環堵如之何其¶
感又如之何其媿也違離屬爾尊仰如新即辰春¶
事過中寒暄相半恭惟美錦初製民詠天棐白&KR0049;¶
動止萬福玉婘均慶某恭審涓選令日佩服印章¶
教條一新穉耋呼舞恭惟驩慶某屬以老病不克¶
從大夫之後修桒梓之恭專令大児謁賀伏幸台¶
察¶
　　　荅新封州譚知府¶
某頃辱屈使君之千騎臨玉川之數間呼酒嘯歌¶
秉燭軟語老病之軀頓有生意别去未㡬復増永¶
<pb:KR4d0266_SBCK_106-11b>¶
懐尺書寵詒殊慰耿耿即辰暮春積雨恭惟明仲¶
判府太中鄉丈為裝入覲神天送喜台&KR0049;動止萬¶
福恭審日邉除書即家而拜下轉中和之政上結¶
聖明之知不出以南坐致通顯閲禹貢之同載多¶
甘茂之一官才解二千石之章即佩見大夫之組¶
恭惟驩慶某伏自壬子棄官丙辰乞骸四年三請¶
一奉不允之詔一不報今請乃䝉恩増秩一階進¶
職四等非平時揄&KR0045;何以拜此方具辞免職名未¶
敢摧謝餘惟珍重即立春風玉笋之班¶
　　　與朱侍講¶
<pb:KR4d0266_SBCK_106-12a>¶
某伏以四月維夏南風之薫即日恭惟侍講殿撰¶
尊契丈燕處超然天棐履祥台&KR0049;動止萬福某老¶
病日侵祗有不如顧棄官八年乞骸三請待命四¶
載前月四日乃始䝉恩放牛桃林俾聴横笛惟是¶
増秩進職踰分絶等方具辞免自非平素借重何¶
以拜此伏自去秋得一書於曽無疑許既而遇甘¶
道士徃五夫因之修報不作石頭事否近得城中¶
親舊書云契丈露章告老而適當新舊尹去來倥¶
偬之間莫府文書不免魯人之皐遂致相誤且無¶
疑訪來具談其詳相與太息天下之事固有蹉跌¶
<pb:KR4d0266_SBCK_106-12b>¶
如此者莫之致而至者命也浮雲去來想能安之¶
無待於開譬也足疾今年不至良苦否吾曹老矣¶
能復閲㡬寒暑少年狡獪著書罪過願痛掃除退¶
之云書於吾何有此外無可相規者餘惟珍重永¶
綏眉夀¶
　　　與丞相¶
某僣敶二詩仰献一莞不敢奏記懼勤報章而山¶
僮言㱕銜袖彪列蓋天落雲錦之書華星秋月之¶
字金聲玉振之詞也盈尺之&KR0083;萬寳是叢肅然盥¶
手而披文頓覺沉痾之去体銜戢河謝蔵去為榮¶
<pb:KR4d0266_SBCK_106-13a>¶
仰惟鈞慈下燭悃¶
　　　與丞相¶
某移病棄官今已八年三章乞骸四載竢命近䝉¶
聖恩解縱㱕田而増秩一階進職四䓁控免弗俞¶
閔免下拜重念某孤陋之蹟奮自諸生效官於中¶
外者四十六寒暑矣乃今得以保全幸無玷缺不¶
辱先人之教兹蓋我丞相以天下之大宗師長育¶
吾黨之小子挈攜造化不遺餘力遂濟登兹感恩¶
戴仁無以表見敬哦小啟别紙申呈仰惟鈞察¶
　　　荅周丞相¶
<pb:KR4d0266_SBCK_106-13b>¶
某疇昔之朝方被控免弗俞之命登時下拜賛書¶
際晚走兵人奏記并短啟以謝造化之恩當既徹¶
聞矣今日下稷上介戾止法書賁之雲牋郁紛玉¶
句鏗戛墨池家傳之故事援據罔遺黄公酒壚之¶
戯言收拾為雅荷聖恩之非淺入鴻筆而彌榮抒¶
謝不莊悚感無斁仰惟鈞察¶
　　　荅周提舉¶
某疇昔之辰方被控免弗俞之命登時下拜即具¶
短啟摧謝我乗成老先生蓋引年致為臣之風曠¶
不見聞於昭代乆矣惟公家伯仲首倡遐舉以媿¶
<pb:KR4d0266_SBCK_106-14a>¶
貪夫如某之淺陋豈不懐禄耽寵仰慚二大老之¶
髙節故欣慕踊躍以自附其末光所謂魯無君子¶
者歟而遣騎詒書華以牋啟英詞絢練逸韻清鏘¶
至於履危機居憂患與夫杜陶汲賈韓孔歐蘇䓁¶
語某何人乃敢承此此殆詞人逸筆不能自制輒¶
借某以裝鋪席者耶緹衣十襲拂除蛛塵永以為¶
寳耳摧謝不莊主臣主臣¶
某伏奉别紙諏及花事老圃舊有蘇花四百株丁¶
巳秋暵枯及其半豈敢望萬象䑓上春光姟兆之¶
秋毫也耶邢尹不可相見必有能辨之者一笑¶
<pb:KR4d0266_SBCK_106-14b>¶
　　　荅聶倅¶
某伏以髙&KR1332;偉然一新風月之壯觀蕪詞陋矣不¶
啻巴渝之俚音既涴翠珉之鑱鐫復㸃華綺之藻¶
藉賜以墨本覽之頳顔摧謝不莊誦言靡已仰惟¶
台察¶
　　　荅張尚書¶
某伏以即日暑風清微恭惟詳定判部尚書尊契¶
丈八座穹崇名位兩隆天監孤忠台&KR0049;動止萬福¶
某頃嬰清漳之疾偶抛彭澤之米荆扉深閉今已¶
八年丙辰者稀之齒上章乞骸前後二奏俟命四¶
<pb:KR4d0266_SBCK_106-15a>¶
載乃今始䝉　聖恩放㱕田里惟是増秩一階進¶
職四䓁此禮特異控辞弗獲俯僂下拜不勝震懼¶
自非天上知已吹送之力何以逮此懐感何數自¶
顧襏襫在躬夫須蓋頭竊自薄陋不敢貢尺書以¶
謝齋閤不謂屈尊念舊忽拜天落雲錦之書訪問¶
生死侑之以天雄附子北果之珍餉拜嘉驚喜亟¶
餽亟拜此事今無古或聞也唐律一首小見謝幅¶
一覽亦可知别後筆力之退自此吾弗敬子矣荷¶
雲泥益隔伏謁何階願言珍重即看趾美祖烈邁¶
跡韋平用光吾道¶
<pb:KR4d0266_SBCK_106-15b>¶
　　　荅胡季亨¶
某辞奉談間居諸易乆妙帖下逮長牋偕來明月¶
連城驟驚滿把落英墜露頓覺囬春某三章乞骸¶
四載俟命䝉恩從欲謝事㱕田顧摧謝之未能忽¶
慶語之先辱叙報不恪伏惟財幸¶
　　　荅臨江王守¶
某伏以即日維孟之秋殘暑未退恭惟判府太中¶
尊契丈惠化告成民歌天棐台&KR0049;動止萬福玉婘¶
咸慶某老病坐踈安訊而金玉之音紹至矣清江¶
史君百餘年間豈無一聞人而三孔之文未傳非¶
<pb:KR4d0266_SBCK_106-16a>¶
闕歟今旁搜放失遂成一書舉一推萬其政無遺¶
典矣分似召山之副至惠至感野人孤陋不足以¶
鈎君子之深者然植之以豈弟之根荄而茂之以¶
平理之枝葉則塗之人異輔頰而同謳唫也賈子¶
所謂類非俗吏所能為者非歟然某猶竊有恨安¶
得結軰十數公参錯天下為邦伯使萬物吐氣吾¶
與少陵蓋異世而同恨也相去尺有咫無從參拜¶
北眸悁然願言貴珍即膺公卿表選之制大児昧¶
學仰辱異知盡室榮之又恐立霄漢之日貴人多¶
忘耳荷荷¶
<pb:KR4d0266_SBCK_106-16b>¶
　　　荅市舶葉提舉¶
某伏以維孟之秋殘暑未退即日恭惟景伯提舉¶
太中僚契文使事整暇有相自天台&KR0049;動止萬福¶
某老病日侵自丙辰以後三章乞骸四年竢命邇¶
者方䝉　聖恩察其懇切放㱕田野而増秩進職¶
異數優隆控辞弗獲閔免僂受震懼靡寕未皇摧¶
謝先枉慶緘契丈把麾持節已徧外庸盍㱕春風¶
玉笋之班以宏其施垂天之翼尚小留滯周南何¶
也先丞相銘詩屬之益國真今之無價手也甚賀¶
雅意或欲持江介之節此老夫之福也里諺云老¶
<pb:KR4d0266_SBCK_106-17a>¶
人如小児得人矜憐而温存之乃其願欲者荷荷¶
願言珍重以膺新渥¶
某再拜僣問契家台婘即日恭惟尊尊㓜㓜受祉¶
山則令似長育計今應就傳從學乆矣想一日千¶
里也逺餉通異味絶交經歳矣鰾尤耐乆山村客¶
至便可供一杯也珍感珍感有委不外¶
　　　荅趙運使¶
某伏以時雨滌暑老火作仇即日恭惟都運敷文¶
年丈宫使奉瑄祝釐天廸燕喜台&KR0049;動止萬福某¶
入秋感暍遂作瘧疾平生故人黄昏為期彊半舍¶
<pb:KR4d0266_SBCK_106-17b>¶
去獨此謝謝水䰟與僕作縁雙日暫别隻日必至¶
殊不爽約今日當見臨危冠焚香方徙倚以俟之¶
而年丈語離之書如天落雲錦泚手披讀此疾忽¶
脱然去躰古人草檄可愈頭風僕始不信乃今知¶
之甚榮甚惠凢今之交其合若萍其散若煙有如¶
吾年丈之有情若斯者乎無也偉材逹學何必減¶
不士之里無言之詩着侍臣冠而立玉堦方寸地¶
自足國之光輝外庸已枉其人矣而又遽聴其去¶
可爲時歎不爲年丈惜也寓直寳儲上意可占又¶
有大者乎願毋疾其驅以竢詔追¶
<pb:KR4d0266_SBCK_106-18a>¶
　　　荅𫝊尚書¶
某伏以時雨致爽秋陽作彊恭惟判府華學尚書¶
尊契丈岳牧詞人民之父母三神隤祉台&KR0049;動止¶
萬福某伏自壬子之秋移病免㱕山林野人姓名¶
不入㫦門書問不至朝貴至於平生知己如台座¶
者亦復作踈非意也㔟也㣲髙朗洞視其何實非¶
罪丙辰以還三章乞骸四載俟命邇者始䝉¶
聖恩察其悃悃放㱕田里而増秩進職異數優優¶
控免弗俞僂受震虩揆厥所元嘘枯所逮道逺莫¶
謝而一个行李剥喙荆扉把一封書天落雲錦慶¶
<pb:KR4d0266_SBCK_106-18b>¶
語玉㓗故情春熈脱畧雲泥相望之懸彌堅金石¶
素交之誼今人有無此事固不論也求之古人有¶
是否乎未可知也其榮其荷宜如何也台座人望¶
在今所謂水之江漢星之斗者廟堂虚位上宜置¶
諸左下猶舉疑丞而宅之武夷山川似不得苛留¶
此一朶垂天之雲也願言貴珍以須書賛之汗渙¶
也¶
某再拜僣問契家台婘恭惟尊尊㓜㓜受祉山則¶
大児荷不鄙下問何榮如焉敬拜謝意未敢奏記¶
不專故也逺餉新茶所謂元豐至今人未識者老¶
<pb:KR4d0266_SBCK_106-19a>¶
夫是已敢不重拜當自携大瓢走汲溪泉束澗底¶
之散薪燃折脚之石鼎烹玉塵啜雲乳以享天上¶
故人之意媿無胸中之書傳但一味攪破菜園耳¶
荷荷¶
　　　荅戴在伯知縣¶
某伏以秋雨進凉即日恭惟知縣朝議僚友學道¶
受人奉法循理民謳天棐台&KR0049;動止萬福某敬修¶
辞以謝先辱伏惟財幸¶
某沈痼自屏親者掉臂而過踈者白眼以覿惟吾¶
故人金石不移松栢後凋年歳録續遣騎詒書訪¶
<pb:KR4d0266_SBCK_106-19b>¶
其生死於黄犢之草中白鷗之沙上彌乆而益堅¶
不懈而俞劬一何與人異嗜好之酸醎如此哉某¶
自壬子棄官丙辰請老連牘三請俟命四年近䝉¶
聖恩放㱕田里惟兹異數優優力控弗俞僂受震¶
虩皆故人平素吹送之助也佳政宜民下轉上聞¶
借令未至如卓令之入宅公府小却猶應察亷烏¶
䑓含香粉署所謂家貧望鄰富也荷荷¶
某再拜上問契家台婘㑀惟尊穉咸慶賀牋妙絶¶
乆不聞韶感喜亡斁小啟稱謝却成以𤓰報瓊也¶
寄似紫花术石乳香拜受寳之此正扶老所須者¶
<pb:KR4d0266_SBCK_106-20a>¶
故人之意厚矣感感¶
　　　荅余丞相¶
某伏以即辰風生桂枝露下金莖恭惟觀使大觀¶
文左丞相珍䑓皐伊平地松僑甽畒愛君江海存¶
闕三神顯相隤祉彂祥鈞&KR0049;動止萬福恩閎相婘¶
尊尊糿㓜純碬山則東閤郎君伯仲直閣叔出季¶
處皆足慰意某餘生奄奄本之以支離䟽之形骸¶
申之以遺積瘕之沉痼歳在丙辰幸及未先犬馬¶
填溝岳之湏&KR0119;自列上聞匄㱕田里一奉不可之¶
詔一䝉諸公間寢其事荅以宦簿之年未至三表¶
<pb:KR4d0266_SBCK_106-20b>¶
乃荷　聖恩放牛聴笛縱鶴出籠此已徼福不貲¶
矣而又増秩四品進職四等以榮其㱕而華其老¶
以鏡湖老監而初豈夢到甘泉法從之綴乎深惟¶
聖主所以幸老臣者而誰實白發其端乎揆厥所¶
元不在門下而奚在逺未克謝而濟翁弟於七月¶
二十三日轉致荅教乃四月某日筆也披讀有衞¶
武公鄭子真之褒有垂安車筞鳩杖之賀某何人¶
敢竊仲尼一字之衮乎感恩在心言之淺矣竊審¶
泰階之光尚寓躔次於賛公之房人以為陋我以¶
為華所謂無地起樓䑓相公者何處覔&KR0067;氷&KR0067;氷¶
<pb:KR4d0266_SBCK_106-21a>¶
正在此一笑親戚吳推(璪)遂䝉若肯少徯敢不他¶
時備數之諾某敬代吳下拜以謝恩言矣來年既¶
盡則辛酉上半年文字正渠書考第三之日何晩¶
之有小児㓜輿入京換授此又我公之恩也令詣¶
翹材以謝焉此外不勝大願受金玉之身即看衮¶
繡之㱕濟翁掌故舉族洋溢乎恩波中矣¶
　　　荅林提㸃¶
某伏以顥碭過中厖凉彌厲即辰恭惟都大提㸃¶
寺丞玉節行部使星還次髙厚孚休台&KR0049;動止萬¶
福某老病餘生懸車曲肱兩耳掩豆乃不聞知拂¶
<pb:KR4d0266_SBCK_106-21b>¶
天之斾照臨鄉邦曽不得隨父老扶杖縣令負弩¶
之後以遮見右轅之清塵不敏之辜雅宜笞罵而¶
一个行李盈尺錦書惠然飛墮野廬之荆扉慇懃¶
暄凉訪問生死黄冠草屨之人何以辱此於部使¶
者攝衣端拜盥手朗誦如獲寳玉大弓舒鼎昭兆¶
不翅也非有胸無心疇不懐者占詞摧謝萬此寕¶
足願言愛金玉之身竚筆橐之拜心禱毣毣¶
　　　與張寺丞¶
某伏以即日千崖秋髙恭惟功父寺丞詩兄大隐¶
隱朝自天隤祉台&KR0049;動止萬福某老病餘生人事¶
<pb:KR4d0266_SBCK_106-22a>¶
盡廢書問不入帝城平生故人有厚於吾功父者¶
乎無也亦復作踈可不可也寸心孤徃惟夜夢多¶
見之耳吾曹抽手板付丞相良一細事某乃四年¶
三請而後得之士大夫以躋攀分寸而上為難不¶
知乞身謝事其戞戞乃爾功父所挾者古而所售¶
者今所賞者稀而所偭者衆十里九山一武再止¶
想前知其然而怡然不怪也觴豆湖山簫勺風月¶
優哉游哉聊以卒歳肯遽以此而易彼乎小児幼¶
輿入京換授敬令一見東坡與王定國書云我児¶
即公児也惟面命而提耳焉是所望者願言珍重¶
<pb:KR4d0266_SBCK_106-22b>¶
當有夜誦子虚者¶
　　　與徽州任知府¶
某伏以即辰秋光晼晩顥氣髙㓗恭惟判府寺丞¶
契丈露冕惟新建牙伊煥耄倪呼舞神天成釐台¶
&KR0049;動止萬福契家玉婘受祉山則某老病餘生伏¶
自壬子棄官丙辰乞骸今春乃得巻懐衣冠雜襲¶
麋鹿惟兹影響昧昧自頃一别每於山間仰故人¶
於雲漢之表掲日之名日起排霄之步日遐未嘗¶
不為之喜而不寐也兹審蹔違鵷鷺之行自詭股¶
肱之郡一麾出守千騎東來恭惟慶愜某不量野¶
<pb:KR4d0266_SBCK_106-23a>¶
人之踈賤妄有白事同郡名士糾曹戴從政(重熙)¶
妙齡收科一再試吏其文詞清駃奔逸源流出於¶
東坡而得其髓長書大篇百千言益出而益無窮¶
愈讀而愈有味今親逢岷江之文伯而為之東道¶
主故應坐上一見而察其小異不待外人拈出而¶
後知其為道側之遺寳也敢望未及下車而即取¶
一人焉拔其尤特掞一上半年京秩之章以列于¶
公車則黄金之䑓隗始之舉古人復生何以代此¶
且薦士本意古者惟其賢而已今則不然不惟其¶
賢而惟其勢一洗今之俗而返之古不在吾契丈¶
<pb:KR4d0266_SBCK_106-23b>¶
而誰在也進越之辜不敢自宥敢自㱕於司敗也¶
黟歙山水之邦異時名公作牧者累累焉某在江¶
東日嘗一過之使事有指不敢入郛至今遺恨紫¶
陽諸峯皆與知之今以告訴于史君之天其肯與¶
我酌尊中之渌問諸峯之神而一笑乎乆不揮塵¶
縱談下筆云如旋盤之落屑不自覺其煩且瀆也¶
雲泥相懸眇然無合并之期不勝大願言迺玉是¶
身以柱吾國家即還從上雍¶
　　　與韓運使¶
某皇恐死罪僣有白事頃者一个行李五朶祥雲¶
<pb:KR4d0266_SBCK_106-24a>¶
照臨之日比其返也因之奏記蓋嘗進越以徽州¶
録參戴從事(重熈)為滿篋櫝之薦貴人多忘野人¶
冷書不䝉抵擲以否敢再以請今歳下半年金䑓¶
京秩之章可得而下拜否竊知髙風卓絶不揺於¶
熱書而毎喜於冷書是以恃此而無恐不然何罪¶
之敢逭¶
<pb:KR4d0266_SBCK_106-24b>¶
¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集卷第一百六終¶
<pb:KR4d0266_SBCK_106-25a>¶
