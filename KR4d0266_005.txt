# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:10.218894
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0515-005誠齋集-卷第五.
<pb:KR4d0266_SBCK_005-1a>¶
誠齋集巻第五¶
　　　　　　　廬陵楊　萬里　廷秀¶
　詩¶
　　江湖集¶
　　　看雪¶
揉雲剪水作風毬夜落連明肯便休舊説六花元¶
未試偶看一片上駝裘¶
　　　送曽秀才㱕永豐¶
白白茅柴强作春青青燈火夜相親超然佀子真¶
翹楚舊矣逢人誦過秦覓舉不應專嗜古能文安¶
<pb:KR4d0266_SBCK_005-1b>¶
得却嫌貧射科速化誰無術誤向南溪更問津¶
　　　寄題鄒公橋¶
吾儕一事辦不曽鄒公一橋了此生省齋先生三¶
大字此橋便有千載意今年天亦與䕶持桃花春¶
水不多肥濟川題柱吾無夢夢借新橋作釣磯¶
　　　贈曽相士二首¶
富貴真成一聚塵飢寒選得萬年名心知那有揚¶
州鶴更問儂當作麽生¶
抛了儒書讀相書却將冷眼看諸儒曽生肯伴誠¶
齋否共箇漁舟入五湖¶
<pb:KR4d0266_SBCK_005-2a>¶
　　　題蕭端虚和樂堂¶
玉笥風回峽山雨兩公對床方軟語少公一生吟¶
樣臞長公半醉少公扶白頭兄弟不多有面如橘¶
紅不関酒紫荆花開連理枝孝友未要時人知¶
　　　昌英知縣叔作嵗坐上賦瓶裡梅花時坐¶
　　　上九人七首¶
銷氷作水旋成家猶似江頭竹外斜試問坐中還¶
幾客九人而已更梅花¶
膽樣銀瓶玉樣梅此枝折得未全開為憐落莫空¶
山裡喚入詩人几案來¶
<pb:KR4d0266_SBCK_005-2b>¶
酒兵半己卧長瓶更看梅兄巧盡情醉揷寒花望¶
松雪人間曽有箇般清¶
寒盡春生夜未央酒狂狂似醒時狂吾人何用餐¶
烟火揉碎梅花和蜜霜(其香味如蜜漬青梅小苦/予取糖霜芼以梅花食之)¶
(甘/而)¶
衣染龍涎與麝臍裁雲剪月作氷肌小瓶雪水無¶
多子只篸横斜一兩枝¶
雪凍霜封稍𣣔殘慇懃折向坐中看綺疏深閉珠¶
簾宻不遣花愁半㸃寒¶
梅香不是不寒清參遍横枝酒未醒夢入西湖疎¶
<pb:KR4d0266_SBCK_005-3a>¶
影裡覺來失却冷泉亭¶
　　　戊子正月六日雷雨感歎示夀仁子¶
今晨忽雷雨天地又發春草木悶紅緑生意察已¶
欣蟄蟲且徐動餘寒未全仁先生起褁頭三嘆一¶
再顰春風吹萬物不吹先生貧靖怨一束書只博¶
兩袴塵自倚文字工意取造物嗔小児在傍笑笑¶
我浪苦辛去年作客子椒柏羨主人在家不差勝¶
更用愁此身先生亦一莞我不如児真為我滿眼¶
酤不問醨與醇杖頭日百錢無錢借諸隣不然衣¶
可典及此花柳新¶
<pb:KR4d0266_SBCK_005-3b>¶
　　　人日詰朝從昌英叔出謁¶
四序各自佳要不如春時何必花與柳始愛春物¶
熙今晨駕言出從公南山西泥軟屨自愜風嫰面¶
不知寒草動暖芽晴山餘雨姿水日亦相媚蹙紋¶
生碎暉鳥聲豈為我我聴偶自怡出門初憚煩載¶
塗乃忘㱕但令我意適豈挍出處為路人見我揖¶
屬我有所思我不見其面信口聊應之徐悟恐忤¶
物欲謝己莫追我率或似傲彼愠獨得辞¶
　　　暮宿半塗¶
朝日在我東夕日在我西我行日亦行日㱕我未¶
<pb:KR4d0266_SBCK_005-4a>¶
㱕勢須就人宿逺近或難期平生太疎放似黠亦¶
似癡如何今日行不以含枕隨幸逢春小暄倒睡¶
莫解衣借令今夕寒我醉亦不知¶
　　　次日醉㱕¶
日晩頗𣣔㱕主人苦見留我非不能飲老病怪觥¶
籌人意不可違𣣔去且復休我醉彼自止醉亦何¶
足愁㱕路意昏昏落日在嶺陬竹裡有人家𣣔憩¶
聊一投有叟喜我至呼我為君侯告以我非是俛¶
笑仍掉頭機心久已盡猶有不平鷗田父亦外我¶
我老誰與遊¶
<pb:KR4d0266_SBCK_005-4b>¶
　　　上元夜里俗粉米為繭絲書古語置其中¶
　　　以占一嵗之福禍謂之繭卜因戲作長句¶
去年上元客三衢衝雨看燈强作娯今年上元家¶
裡住村落無燈惟有雨隔溪叢祠稍簫皷不知還¶
有遊人否児女炊玉作繭絲中蔵吉語黙有祈小¶
児祝身取官早小女只求蠶事好先生平生笑児¶
癡逢埸亦復作児嬉不願著脚金華殿不願増巢¶
上林苑只哦少陵七字詩但得長年飽喫飯心知¶
繭卜未必然醉中得卜喜𣣔癲¶
　　　送蕭仲和往長沙見張欽夫¶
<pb:KR4d0266_SBCK_005-5a>¶
蕭家伯氏難為兄蕭家仲氏難為弟御史子孫今¶
有誰眼中乃見此二士阿兄采蘭夀梅堂阿弟束¶
書參蜀張聖明九鑰天為守玉匙宻付蜀張手子¶
到長沙渠門儂為言真成一老翁功名妄念雪銷¶
了只愛吟詩惱魚鳥子㱕好在中秋前看子新年¶
勝故年¶
　　　送鄒元升㱕安福¶
我昔見子盧溪南烟如玉雪照晴嵐子今訪我南¶
溪北凜如騄驥成骨骼袖中文字細作行讀來病¶
眼生寒光尖新句子入時樣故應破陣翰墨埸春¶
<pb:KR4d0266_SBCK_005-5b>¶
風春雨春山路喜子能來愁子去故人一别二十¶
年且對青燈夜深語¶
　　　和昌英叔雪中春酌¶
南溪春寒强似冬南溪春水走玉虹雷公戲手行¶
春雪詩人嘲詞便飛屑只嫌春雪趂春雷春容止¶
要渠栽培凍作玉花銷作雨多般㸃綴春庭户酒¶
盃如海醉即休醉中看雪忘却愁如何呼酒不痛¶
飲可令詩肩受凄凜少時狂殺老更狂長恐此意¶
墮渺茫醉鄉有地分一席且與先生十分梨花注¶
太白¶
<pb:KR4d0266_SBCK_005-6a>¶
　　　送劉生談命¶
學兵先學䇿談命先談格君看前軰富貴人豈與¶
寒士校日辰星家者流有劉子進人退人若翻水¶
談何容易驗他年却是直言差可喜¶
　　　和曽克俊惠詩¶
眼底春光正入年社前燕子已言旋雨多厭聴鳩¶
夫婦病起全疎酒聖賢旧喜作詩今已懶君能得¶
句我先傳畧無好語儻嘉惠只麽從權只麽權¶
　　　和胡侍郎見簡¶
花邊雪裡撚霜髭怪底詩來妙一時聊復小吟開¶
<pb:KR4d0266_SBCK_005-6b>¶
後悟便應大用到前疑先生此曲難先和著句如¶
碁且著持每望南雲尺有咫其人甚逺只嗟咨¶
　　　贈彭雲翔長句¶
讀書臺邊士如雲盧溪門下士如麟定知此地難¶
為士後來之秀説彭子雪裡能來訪我為當堦下¶
馬雪滿衣贈我文章無不有出入歐蘇與韓柳如¶
今場屋號作家相州紅纈洛中花豈如彭子有律¶
令㑹當一書取張景今年誰子司文柄¶
　　　和賀升卿雲菴升卿嘗上書北闕既㱕去¶
　　　嵗寄此詩今乃和以報之¶
<pb:KR4d0266_SBCK_005-7a>¶
賀子胸中自有山結菴山底更雲間遺才只道今¶
無許此士如何尚著閑未應萬言直杯水向來九¶
虎守天関莫嫌久不還詩債詩債從來隔嵗還¶
　　　送昌英叔知縣之官麻陽¶
政坐詩無半㸃塵天令著句錦江春逺民䝉惠即¶
真學漫仕緣親非為身許日相從今恨少先生此¶
别我誰隣不應更作徒勞嘆廊廟方尋宻縣人¶
　　　和周子中病中代書之韻兼督胡季文季¶
　　　永游山之約¶
吟外今何病愁邊我索居昔無今樣懶新乆故人¶
<pb:KR4d0266_SBCK_005-7b>¶
書只説遊山去誰令作計疎衡廬負我軰我軰負¶
衡廬¶
　　　除夕前一日絶¶
雪留逺嶺半尖白雲漏斜陽一線黄天肯放晴差¶
易耳慇懃剰覓幾朝霜¶
　　　己丑上元後晩望¶
雪裡晴偏好寒餘暖尚輕山煙春自起野燒暮方¶
明又是元宵過端令病骨驚遣愁聊覓句得句却¶
愁生¶
　　　送文黼叔主簿之官松溪¶
<pb:KR4d0266_SBCK_005-8a>¶
乃翁只解日爭暉不解塵中脱叔兮楊簿故應過¶
習簿建溪好處説松溪此行詩句何須覓滿路春¶
光緫是題飛上金鸞穏安脚竹林分付一鶯啼¶
　　　送周仲覺訪來又别¶
酒邊詩裡久塵埃見子令人病眼開無夕不談談¶
不睡看薪成火火成灰小留差勝怱怱别𣣔去何¶
如莫莫來渠政功名我巖岳老身誰子共㱕哉¶
　　　休日晩步二絶句¶
未須急訪社中狂且到西園探海棠今嵗行春雖¶
較晩也勝雨裡度春光¶
<pb:KR4d0266_SBCK_005-8b>¶
晩雲𣣔雨又𣣔晴天借吾人作此行莫道行春無¶
去處山礬香裡聴溪聲¶
　　　寒食前三日行脚遇雨¶
信脚那知逺雖勞亦快哉如何寒食近無數野花¶
開碧草望中去黒雲頭上來吾行吾自返雨子不¶
須催¶
　　　和張器先十絶¶
舊聞我里子張子七字端能出六奇窮巷有門無¶
剥啄怪來佳客肯差池¶
向來一别十番秋消息中間風馬牛只道故人霄¶
<pb:KR4d0266_SBCK_005-9a>¶
漢去不應林岳小淹留¶
誰云涸轍困波臣合脱青鞋立縉紳寄與有司髙¶
著眼後來文格待渠新¶
我自窮愁坐綴文何堪見子可怜生兩窮政好同¶
詩社一戰猶須債酒兵¶
散盡千金買盡書短檠雨夜趂三餘相如自倚多¶
文富不問家無澹石儲¶
不隨俗子作蠅營深入書林寄此生已與杜郎爭¶
筆陣更傳侯喜有詩聲¶
漏黄官柳已垂墻針水公畦未種秧多謝詩人來¶
<pb:KR4d0266_SBCK_005-9b>¶
得得蹈開三徑雨中荒¶
老夫端𣣔買江天抹月批風嚥聖賢他日君來相¶
問當南溪溪北北山前¶
學成不必要心齊眼到前脩脚自偕挽住春風還¶
獨笑更無一物可裝懷¶
䑓家搜遍北山萊傾國如君不用媒次第幽人出¶
空谷鶴書即傍日邊來¶
　　　挽鄭恭老少卿¶
天不遺耆老人誰尚典刑向來卿月白無復史天¶
青詩派囬風雪心源貝葉經故應書帶草和露泣¶
<pb:KR4d0266_SBCK_005-10a>¶
康成¶
　　　和濟翁惠詩¶
語妙渾忘夜杯行未厭頻平生憎俗子勝處要吾¶
人已結詩中社仍居族裡親酒邊不著句何許見¶
天真¶
　　　文逺叔挽詞¶
氣爽塵埃外川行翰墨間忽忽未白首去去忽青¶
山琴在絃安用人亡鶴不還竹林有前約𣣔語淚¶
先澘¶
　　　雨中送客有感¶
<pb:KR4d0266_SBCK_005-10b>¶
不知春向雨中回只道春光未苦來老子今晨偶¶
然出李花全落鄭花開¶
　　　題謝昌國金牛煙雨圖¶
金牛煙雨最相関老子方將老是間不分艮齊來¶
貌取更於句裡占江山¶
　　　春日六絶句¶
逺日隨天去斜陽著樹明犬知何處吠人在半山¶
行¶
春醉非関酒郊行不問塗青天何處了白鳥入空¶
無¶
<pb:KR4d0266_SBCK_005-11a>¶
霧氣因山見波痕到岸消詩人元自懶物色故相¶
撩¶
江水夜韶樂海棠春貴妃慇懃向春道莫遣一花¶
飛¶
日落碧簪外人行紅雨中幽人詩酒裡又是一春¶
風¶
春色有情意桃花生暮寒只應催客子不遣立江¶
干¶
　　　和濟翁弟惠詩二首¶
竟嵗不得面移書焉用頻我方得吾弟今豈有斯¶
<pb:KR4d0266_SBCK_005-11b>¶
人海内友非少談間子獨親醉餘無浪語尤見醉¶
中真¶
相思何所似飢者食仁頻此客非常客詩人太逼¶
人黄初那足過子建巧能親臺閣俱知己誰能薦¶
子真¶
　　　夏夜追凉¶
夜熱依然午热同開門小立月明中竹深樹宻䖝¶
鳴處時有微凉不是風¶
　　　暑雨後散䇿¶
溪南稻紫似溪北雨後山青非雨前芒屨泥深凉¶
<pb:KR4d0266_SBCK_005-12a>¶
不淺今年六月箇般天¶
　　　夏月頻雨¶
一番暑雨一番凉真箇令人愛日長隔水風來知¶
有意為吹十里稻花香¶
　　　新秋盛熱¶
度夏今年未覺難那知秋熱政無端晩林不動蟬¶
聲苦蟬亦無風可得餐¶
　　　送慶基叔往上猶二絶¶
南溪不住住猶溪别駕賢孫法掾児莫以甘棠南¶
國蔭便忘萱草北堂詩¶
<pb:KR4d0266_SBCK_005-12b>¶
六十慈親路一千郎君㱕省又何年贈行句子真¶
聊爾且折垂楊當贈鞭¶
　　　初秋暮雨¶
禾穟輕黄尚淺青村㫪已報隔林聲忽驚暮色翻¶
成曉仰見雙虹雨外明¶
　　　濟翁弟贈白團扇子一面作百竹圖有詩¶
　　　和以謝之¶
月波初上湧寒金桂樹風來細有音特地此君偏¶
作惱為儂隔却半輪隂¶
　　　秋日晩望¶
<pb:KR4d0266_SBCK_005-13a>¶
村落豐登裡人家笑語聲溪霞晩紅温松日暮黄¶
輕只麽秋殊淺如何氣許清不應久閑散便去羨¶
功名¶
　　　秋夜讀書¶
穉子慵都睡先生喚不譍蟲聲䆫外月書冊夜深¶
燈半醉聊今古千年幾廢興有懷人未㑹不樂我¶
何曽¶
　　　睡起理髮¶
老態隨年覺新凉與睡謀鵲驚茅屋曉臂冷葛衣¶
秋逺嶺元無約開門便見投閑中多事在一日一¶
<pb:KR4d0266_SBCK_005-13b>¶
梳頭¶
　　　暮㱕¶
山色偏宜暮桐聲小作秋人行溪側畔天在樹梢¶
頭學懶真成懶知休却得休遣愁愁不去愁盡自¶
無愁¶
　　　曉望¶
暑退誰當憶秋生喜此逢荒林失輕霧寒日上危¶
峯忽有吟邊興忘看鏡裡容不須兼鮑謝始得壇¶
詩宗¶
　　　午睡起¶
<pb:KR4d0266_SBCK_005-14a>¶
過雨餘秋暑移床揀午凉小風吹醉面凜氣忽如¶
霜日脚何曽動桐陰有底忙倦來聊作睡睡起更¶
蒼茫¶
　　　和胡季永赴季文游園良集之韻聊以致¶
　　　私怨於獨往云¶
有酒招元亮無漿饋子居何曽三不速焉用一行¶
書乞飲殊無分于時不已疎猶應慰大嚼玉軸到¶
吾廬¶
　　　四美堂¶
義山禾水在處在明月清風無地無光禄子孫寧¶
<pb:KR4d0266_SBCK_005-14b>¶
底巧不應造物獨私渠君不見謝家名子取四字¶
叚家作堂兼四美主人自有筆如椽何用慇懃問¶
楊子¶
　　　秋晚過泉口¶
日色全無热秋凉不似初行人驚翡翠掠水度芙¶
蕖平野一回顧逺山千有餘誰令貪眺望却道廢¶
看書¶
　　　豐山小憩¶
㱕路元無逺行人倦自遲野香寒蝶聚秋色老楓¶
知得得逢清蔭休休憩片時江山豈無意邀我覓¶
<pb:KR4d0266_SBCK_005-15a>¶
新詩¶
　　　過劉村江¶
波走痕痕日江呈岸岸秋清流堪數石淺涉不須¶
舟野菊知何喜迎風舞未休㱕塗愁𣣔暮未暮我¶
何愁¶
　　　寄蕭仲和¶
貧裡端何好欣然肯不居詩臞將到骨室陋得関¶
渠我懶今仍老誰能强著書談間可無子獨判一¶
秋虚¶
　　　題劉朝英進齊¶
<pb:KR4d0266_SBCK_005-15b>¶
燈火三更雨詩書一古琴惟愁脚力軟未必聖門¶
深莫笑雲端樹初如澗底針不應將一第用破半¶
生心¶
　　　題王季安主簿佚老堂二首¶
造物那能惱我曹軟紅塵裡漫徒勞是中却有商¶
量處且道青原幾許髙¶
布韈青鞋已懶行不如宴坐聴啼鶯只言此老渾¶
無事種竹移花作麽生¶
　　　和王元駒¶
向來淮海説三秦脚蹈蘇門最絶塵莫道江山歇¶
<pb:KR4d0266_SBCK_005-16a>¶
英氣如今文物有斯人黄埃九陌誰知子青竹千¶
年獨問津未得相看已相識只慚空嘆蜀莊珍¶
　　　題丘成之司理明逺閣¶
决曹據按塵似海髙閣退食心如氷夜將官本校¶
家本萬山圍裡短檠燈能文未得傲能吏好官不¶
應博丁字何時著脚最髙層目送㱕鴻揮緑綺¶
　　　和謝昌國送韋俊臣相訪¶
芒屩為車不必巾天窮未害子能文謝家有句元¶
無継枉却催詩頭上雲¶
　　　嵗晩出城¶
<pb:KR4d0266_SBCK_005-16b>¶
温飽能消底奔忙自作癡平生脚已繭今日鬢將¶
絲山刻霜餘骨梅臨水底枝只嫌長落莫不道許¶
幽奇¶
　　　至鷓鴣洞¶
岸凍樹逾瘦日髙林始明瑤草密如積玉泉中暗¶
鳴初至心為動𣣔㱕脚還停江湖千万峯穿儂兩¶
鞋青如何鷓鴣嶺咫尺來未曽¶
　　　讀張忠献公諡冊感歎¶
恩視韓兼趙名均献與忠禮中非不極勲外若為¶
同三聖無多學千年僅一翁猶憐公議在拚淚乞¶
<pb:KR4d0266_SBCK_005-17a>¶
秋風¶
　　　寄張欽夫二首¶
作郡絻佳政留中即好音還將著書手拈出正君¶
心嶽麓風霜飽脩門雨露深登庸何恨晚廊廟要¶
山林¶
工瑟曽縁利鳴琴豈負子髮於貧裡白詩亦病來¶
疎知己俱霄漢孤蹤且簿書三年知免矣一飽㑹¶
㱕歟¶
　　　和慶長懷麻陽叔二首¶
舊雪纔追送新梅又作繁欣逢上林鴈聊免管城¶
<pb:KR4d0266_SBCK_005-17b>¶
冠酒債多多在詩盟久久寒忽思十年事有枕不¶
能安¶
自幼仍投老相懽不解愁政縁湖外别負却竹林¶
秋佳政真餘事聞人説甚休不應野水渡横此濟¶
川舟¶
　　　送羅永年㱕永豐¶
誰道三年聚能勝一别多嵗寒知子可心折奈吾¶
何所喜如椽筆能揮却日戈老夫留病眼看子中¶
文科¶
　　　夜㘴小集¶
<pb:KR4d0266_SBCK_005-18a>¶
霜餘雪後夜無風人在燈前梅影中玉作寒蔬氷¶
作酒詩人猶自怨天窮¶
　　　和謝昌國送管相士韻¶
半世緣癡自作勞萬人爭處我方逃憐渠識盡公¶
卿貴一馬㱕來骨轉髙¶
　　　郭漢卿母挽詩¶
婦節今安仰斯人古有光雞鳴不知雨薺茂獨凌¶
霜未拜金花誥空悲玉樹郎藤輿簾蹙繡無復出¶
萱堂¶
　　　庚寅正月送羅季周遊學禾川¶
<pb:KR4d0266_SBCK_005-18b>¶
眼邊相識蠶様密如子嵗寒萬纔一我往西山子¶
義山老裡一别堪三年外舅陰功不知數諸孫太¶
半廊廟具學文先要學忍飢明年看子刺天飛¶
　　　過秀溪長句¶
去年來此上巳日今年重來未寒食臨溪照影老¶
自羞慙愧春光尚相識秀溪何許好春容最是溪¶
深樹宻中海棠開盡却成白桃花𣣔落翻深紅¶
　　　題薦福寺¶
千山底裡著樓臺半夜松風萬岳哀曉起巡檐看¶
題壁雨聲一片隔林來¶
<pb:KR4d0266_SBCK_005-19a>¶
　　　晩過黄洲鋪二絶¶
數峯殘日紫將銷一片新秧綠未交道是今年春¶
水小漲痕也到岸花梢¶
僕夫已倦路猶賒脚底殊勞眼底佳緑錦堆中半¶
團雪千楓擁出一桐花¶
　　　嘉定元年春三月男　長孺　編定¶
　　端平元年夏五月門人羅茂良　校正¶
誠齋集巻第五(終)¶
<pb:KR4d0266_SBCK_005-19b>¶
