# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:12.641782
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 58
#+PROPERTY: FILE SB04n0515-058誠齋集-卷第五十八.
<pb:KR4d0266_SBCK_058-1a>¶
誠齋集卷第五十八¶
　　　　　　　廬陵楊　萬里　廷秀¶
　啓¶
　　　荅新太和張縣丞啓¶
三世與游豈曰薄乎云耳一書未至乆巳聞而知¶
之竊惟英妙之年載飛俊茂之望水循除而㶁㶁¶
小助藍田之哦鳯髙逝以縹縹即還阿閣之邃某¶
老披獨速病挈笭箵舉厚禄之故人茫無一字㣲¶
薄雲之髙&KR0105;焉得八行報雖不莊情則靡巳¶
　　　賀趙守加恩食邑¶
<pb:KR4d0266_SBCK_058-1b>¶
㳟審膺受賛書光啓封國分茅胙土允為儒學之¶
榮増秩賜書即表公卿之選㳟惟驩慶某臥痾山¶
墅阻造府廷不勝狗馬之誠敬馳燕雀之賀¶
　　　荅周丞相再賀生孫啓¶
伏以童孫載毓郷衮踰襃方馳摧謝之緘重拜屢¶
書之帖儗上天皈平地之將相偶同物而&KR0011;生近¶
當(声/去)日是中元之公台云著鞭之先我曽謂稺騃¶
僣希勲賢仰止兵萊崇崛之功敬惟刀益峻極之¶
徳俱絶出於百世廼併期於一嬰若彼借㓂恂於¶
明年已恨雌而恨薄矧此與周公而並處敢亦歩¶
<pb:KR4d0266_SBCK_058-2a>¶
而亦趍雖心知其不然感意愛之非淺欣悰何數¶
對臆未央¶
　　　謝周丞相冬節送十鳩四免啓¶
伏以鳲鳩在梅方與七雛而啄雪狡免入草深蔵¶
三窟以臥霜夫何相府之虞衡小試乎園之鷹犬¶
併掩羽毛之羙以給刀七之鮮分似謏聞飫以大¶
嚼錦翼倍五漿之餽&KR0260;衣餘四矢之瘢喙三尺以¶
流涎食方丈而在眼不狩不獵第厚愧伐檀之詩¶
非熊非羆恐再皈釣渭之叟¶
　　　荅周監丞賀冬啓(啓同至/時益公冬)¶
<pb:KR4d0266_SBCK_058-2b>¶
昨遣長鬚敬致短札以修亞歳之賀仰祝大年之¶
祥介者未還使乎踵至方與南北阮之族小語竹¶
林忽報東西周之師併攻楊邑雲合霧集車馳卒¶
奔焉敢仰関而攻分甘曵兵而走尚䝉四酒以飲¶
子反先以乗韋而犒孟明旣效郤至之趨風即出¶
檀公之上䇿左支伯兮偉節之怒右梧仲氏丞相¶
之嗔紛紜之間應接不暇摧謝不恪多言未窮¶
　　　荅撫州周通判冬啓¶
伏以㣲陽萠動小至晴寒㳟惟某官捧二尺之木¶
書對一丈之線日皈省天上之二老敬浮長至之¶
<pb:KR4d0266_SBCK_058-3a>¶
重觴州里榮光薦紳歆豔歌萬有千歳之頌祝眉¶
夀於一家賦五更三㸃之詩看鵷行之首入其為¶
善禱未易縷陳¶
　　　賀周丞相自長沙移帥豫章啓¶
膺天賛書謀帥郷部孤忠貫日已開南岳之雲餘¶
事作詩却卷西山之雨上釋霄衣之憂顧下&KR0026;畫¶
繡之榮光即命唐叔而皈于東復立傅&KR0003;而置諸¶
左俟入而賀今未足云某老以病身&KR0009;于知巳修¶
方伯連帥之職舎我誰哉忘平生乆要之言非予¶
望者拳拳之悃尚面以敶¶
<pb:KR4d0266_SBCK_058-3b>¶
　　　謝周丞相餽歳三物鳩麞驢肉啓¶
蕪詞引玉巳万其榮綺饌席珍復三有賜披鯶公¶
之尺素得鳩婦之五紋驅馬獵麞細哦&KR0067;信之句¶
取&KR1042;逐虎更味退之之言敢不拜嘉知何以謝毣¶
毣之悃詹詹莫窮¶
　　　荅周丞相謝看樓啓¶
昨巾私車擁彗公府豈惟拭目從&KR0026;元龍百尺之¶
新端欲折腰雅拜方朔六符之耀誰謂山林之老¶
叟得参衮繡之後塵筍輿金梯我公忽在於天半¶
黄冠野服賤子瞠若於雲間咲語一聲江山千里¶
<pb:KR4d0266_SBCK_058-4a>¶
食前方丈知主人何愛於絶甘尊底十分顧病骨¶
不堪於作苦此外泛應亦復孔艱知我者以為嵇¶
康命駕之相過傍&KR0026;者或謂樂克圖餔之有在僕¶
所有寸心難處之事誰為言之公乃以尺紙隃度¶
之辞不可加矣感焉毣毣謝則匆匆¶
　　　荅賀&KR0123;水王縣丞啓¶
㳟審喜傳双鵲文視四羊巨竹對松朗詠循除之¶
水崇桃積李平分壯縣之春播播仁風欣欣民氣¶
㳟惟某官膠庠先進湖海勝流蚤馳雋聲孰不誦¶
秋水落霞之句晚成大器尚未施瑶林瓊&KR0035;之材¶
<pb:KR4d0266_SBCK_058-4b>¶
初吟漂水之星心今署藍田之紙尾以儒術而飾¶
吏事蓋老成而有典刑逢兹休明行矣鶱翥某眠¶
雲岩石釣雪寒江三徑就荒誰其顧者四騏沃若¶
公乃過之更詒瓊琚玉珮之詞足為山鹿野麋之¶
&KR0194;摧謝不恪榮感無央¶
　　　謝周丞相賀年送羊麪并麞啓¶
伏以花燃錦帳占玉蟲金粟之何祥氷照雪山映¶
柏酒椒觴而呈瑞忽&KR0016;吏瓊瑶之跡臨野人雲月¶
之家天落上台之書風清垂露之字龍虵動篋滃¶
然霧結而烟霏珠璧連文皭若霜開而電坼長哦¶
<pb:KR4d0266_SBCK_058-5a>¶
&KR0123;語足制隤齡加饋歳之兼三賞迎春而無兩烝¶
花壓玉&KR0015;渠沉氏之飲朝煑餅澆葱試作廣㣲之¶
薄夜更珍餉銀麞之羙覺揮毫玉&KR0480;之窮摧謝不¶
莊仰惟鈞察¶
　　　謝衡州陸守囬書并送書籍黄雀北果啓¶
伏以門掩候蟲那得可羅之雀月明烏鵲忽報所¶
罶之魚烹之得書恍若見面㳟惟某官人今而學¶
之古徳清而政之和瓊芳玉暉蔚機雲秀傑之氣¶
淵囬霆啓凛遜抗英雄之風乃作意於陳人至垂¶
憐而鄭重靡叩弗應如鼓荅抱瞻祝融紫蓋之峰¶
<pb:KR4d0266_SBCK_058-5b>¶
崒乎峻極顧野服黄冠之狀耄矣摧頽莫勝舐犢¶
之私僣申巢燕之託不寕&KR1089;翰墨文章之絶妙端¶
復拜䇿書肴核之滋豊東&KR0026;西崑怪底牙籖之未¶
見南烹北果快哉犀筯之新甞願推老老之仁貤¶
為子子之惠大徳不報雖負衛平之言中心何忘¶
敬賦周人之雅¶
　　　囬太和卓宰庚申年賀年送酒啓(日戊子/正月一)¶
伏以歳在申而先庚符藝祖興王之運日維戊而¶
配子應吾皇誕聖之辰惟賢履端與國咸慶㳟惟¶
某官以閩川孝秀之冠續山谷弦歌之聲春閣風¶
<pb:KR4d0266_SBCK_058-6a>¶
烟興&KR0009;鄰封之桃李釣䑓笋蕨夢囬古寺之林塘¶
後先百年標韵一致勿歎江西之飲水即看花底¶
之退朝某釣雪孤舟眠雲岩石聴澗松之清吹方¶
哦茗椀之勲下乳酒於青雲忽拜山瓶之味感悰¶
靡巳摧謝不莊¶
　　　囬万安趙宰賀年送金橘山藥蔊菜啓¶
伏以王春六年又臨献歳正月元日阻慶履端初¶
驚市橋栁色之新忽拜隴首梅花之信㳟惟某官¶
頌椒絶唱夢草偉詞遲日暖風放河陽之桃李黄¶
&KR1378;紫燕和武城之絃歌即升度於玉墀遂頡頑於¶
<pb:KR4d0266_SBCK_058-6b>¶
霞佩某嚼氷万岳披雪一蓑自束白茅皈煑黄獨¶
誰謂紅塵之&KR0016;飛墮紫山之章鑄金柈之柘丸更¶
詒嘉橘熬瓊糜於山蕷貳以珍&KR0188;芬然蔊頭之芳¶
辛醒此莧腸之清苦感懐無斁占謝未央¶
　　　庚申臘囬周丞相送一麂四兔啓¶
鼻息晝眠方&KR0732;&KR0732;而成曲足音午夢驚啄啄以叩¶
門雙玉寸金忽披妙札一麋乗婏如勞珍烹味超¶
逢澤之介麋群掩中山之明視薦新屏攝分餕室¶
家為公酌竹葉以先甞尉存窮鬼恐僕蹴&KR0188;畦而¶
見怪駭愕蔵神摧謝不莊献咲斯在¶
<pb:KR4d0266_SBCK_058-7a>¶
¶
誠齋集卷第五十八¶
<pb:KR4d0266_SBCK_058-7b>¶
