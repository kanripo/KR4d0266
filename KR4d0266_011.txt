# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:10.490505
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0515-011誠齋集-卷第十一.
<pb:KR4d0266_SBCK_011-1a>¶
誠齋集巻第十一¶
　　　　　　　廬陵楊　万里　廷秀¶
　詩¶
　　荆溪集¶
　　　鱟醬¶
忽有瓶罌至捲將江海來𤣥霜凍龜殻紅霧染珠¶
胎魚鮓兼蝦鮓奴才更婢才平堪一飯㫁送更三¶
盃¶
　　　池氷¶
池底枯荷瘦不勝池氷新琢玉壺凝如何留到炎¶
<pb:KR4d0266_SBCK_011-1b>¶
蒸日上有荷花下有氷¶
怕寒不敢上髙臺上得髙臺急急回日欲消氷風¶
不允天猶未夕月先來¶
　　　節日新晴歸自天慶¶
初日明鴈腹酸風迎馬頭如何一雨過添却滿城¶
秋樓觀色俱喜槐榆影獨愁節中公事少吏㪚得¶
吾休¶
　　　城上野步用轆轤體¶
寒勁無遺暖晴行失老懐葉飛楓骨立萍盡沼奩¶
開路好仍回首泥殘敢放鞋登臨不湏盡留眼要¶
<pb:KR4d0266_SBCK_011-2a>¶
重來¶
　　　時眺¶
野意隨宜有山光入望無寒㬢不自暖落木㡬曽¶
枯不分霜前樹長啼月下烏苦吟徐便悔可惜數¶
莖鬚¶
　　　霜曉¶
霜重曉未覺日髙融始寒空墻半根濕落葉片聲¶
乾¶
　　　晩興¶
老來懐抱向誰開嵗晩無花薦一盃處分新霜且¶
<pb:KR4d0266_SBCK_011-2b>¶
留菊辟差寒日早開梅只教詩句清如雪看得榮¶
名細似埃管葛諸人端解事也曾遭我笑渠來¶
　　　暮寒¶
過鴈雙仍急寒鴉隻已多絶憐晴色好無&KR4006;暮寒¶
何眼病書休讀心勞句尚哦老生窮事業此外豈¶
無他¶
　　　酒蛤蜊¶
飲者憐渠有典刑見渠借箸眼偏青平生開口不¶
論事晩嵗搜腸求獨醒¶
　　　蒲桃乾¶
<pb:KR4d0266_SBCK_011-3a>¶
凉州博酒不勝癡銀漢乗槎領得歸玉骨瘦來無¶
一把向來馬乳太輕肥¶
　　　棃¶
掛冠大谷肯于時飣坐風流特地竒骨裏馨香衣¶
不隔胷中氷雪齒偏知賣漿碎搗瓊為汁解甲方¶
憐玉作肌老子醉來渾謝客見渠倒屣只嫌遲¶
　　　蠟燭¶
未夜身先卧不春花已開泣殘雙淚雨愁得寸心¶
灰¶
　　　小立浄逺亭¶
<pb:KR4d0266_SBCK_011-3b>¶
清景無終極頻來未屬厭逺山秋後出茅屋近來¶
添¶
　　　新晴曉步¶
冬來暮暮雨絲絲竹徑梅坡跡頓稀作意新晴聊¶
一出行逢濕路却成歸¶
　　　探梅¶
春傍梅梢瘦處回小花未忍折將來却緣久住成¶
幽事剰看南枝一度開¶
　　　和王司法雨中恵詩(二首)¶
絶憐法曹三尺喙不辨太倉五升米胡奴走送今¶
<pb:KR4d0266_SBCK_011-4a>¶
寂然公路如何令至此春花秋月千首詩一字不¶
曽堪療飢黄獨已空鑱底用玉徽凍脱琴為炊窮¶
&KR0017;偏隨天下士再結栁車君伹試不應滿腹貯六¶
竒豈有逐貧無一計詩中哀怨海様深青燈搔首¶
夜沉沉一尊往慰風雨晩莫管帶圍寛一眼無那¶
詩愁著莫人風顛雨急更昏昏登臨無地可散策¶
剥啄阿誰來叩門安得與渠呼玉酒醉餘同看落¶
金盆齋厨索寞如懸罄慙媿酸寒遣一尊¶
　　　恵泉酒熟¶
敲氷汲山泉炊玉釀霜醅忽然油成泓失却瓊作¶
<pb:KR4d0266_SBCK_011-4b>¶
堆抱甕輸竹渠瓶注銀盃銀盃不解飲傾㵼入我¶
懐酒聖丸五傳道統到吾儕誰云孟氏醇軻死不¶
傳來醉鄉天張幕糟丘麴為臺吾欲往相宅今夕¶
未擬回¶
　　　晝倦¶
愛日曛人欲睡昏自匀嫰火炷爐薰蜘蛛已去惟¶
存網猶罥窻間一隻蚊¶
　　　戲題水墨山水屏¶
櫂郎大似半邊蠅摘蕙為船折草撐今夜不知何¶
處泊浪頭正與嶺頭平¶
<pb:KR4d0266_SBCK_011-5a>¶
　　　以糟蟹洞庭甘送丁端叔端叔¶
　　　有詩因和其韻¶
斗州只解寄鵝毛鼎肉何曾饋百牢驅使木奴供¶
露顆催科郭索獻霜螯鄉封萬户只名醉天作一¶
丘都是糟却被新詩太清絶喚將雪虐更風饕¶
　　　曉坐¶
拂曉文書已罷休却披詩巻散閑愁只驚兩眼生¶
光彩日到東䆫半角頭¶
　　　凍蠅¶
隔䆫偶見負暄蠅雙脚挼挲弄曉晴日影欲移先¶
<pb:KR4d0266_SBCK_011-5b>¶
㑹得忽然飛落别䆫聲¶
　　　壕上書事¶
十里長壕展碧漪波痕只厺不曾歸鷺鷥已飽渾¶
無幹獨立朝陽理雪衣¶
　　　霜¶
天欲吹霜不作難連宵也費許多寒新裝瓊甲為¶
蔬甲仍化朱欄作玉欄¶
　　　冬至前三日¶
故山千里㡬時回又是初陽動琯灰酒不逢人還¶
易醉詩如得句偶然來¶
<pb:KR4d0266_SBCK_011-6a>¶
　　　鴉¶
穉子相看只笑渠老夫亦復小盧胡一鴉飛立鈎¶
欄角子細看來還有鬚¶
　　　朝飯罷登浄逺亭¶
近水孤亭迥縈城一徑斜霜林烏鵲國氷岸鷺鷥¶
家殊覺冬㬢暖還拈小扇遮傳呼恵山水來瀹建¶
溪茶¶
　　　近節¶
節裏非無事忙中自有閑因風煩白鳥折簡喚青¶
山詩巻一兩冊齋房三四間興來長得句却道在¶
<pb:KR4d0266_SBCK_011-6b>¶
塵寰¶
　　　冬日歸自天慶觀¶
逗曉清寒未苦嚴輕霜隨分㸃茅簷霧中失却溪¶
邊寺不見浮屠只見尖¶
節裏人家笑語饒日髙猶是燭光交霜林遮眼八¶
九葉露竹出墻三四梢¶
　　　蠟梅¶
栗玉圓彫蕾金鍾細著行來從真蠟國自號小黄¶
香夕吹撩寒馥晨㬢透暖光南枝本同姓喚我作¶
它揚¶
<pb:KR4d0266_SBCK_011-7a>¶
　　　蠟梅¶
蜜蜂底物是生涯花作餱粮蠟作家嵗晩畧無花¶
可採却將香蠟吐成花¶
眉間蜜酒發輕黄對著詩人不惜沓金作仙衣元¶
自冷月中仍帶一身霜¶
莟頭元不是花房融蠟𤎅酥戲滴將忽見微舒金¶
爪甲不知中有紫香囊¶
江梅珍重雪衣裳薄相紅梅學杏裝渠獨小㕘黄¶
面老額間艷艷發金光¶
　　　霜寒轆轤體¶
<pb:KR4d0266_SBCK_011-7b>¶
滴地酒成凍喧天鴉訴寒窻風經怒響簾日漏温¶
痕偶爾尋梅去其如駐屐難沙鷗脚不韈故踏氷¶
翻¶
今曉難離火平生不擁爐只緣青女降便與管城¶
疎淡日明還暗微暄有似無誰能忍寒得苦死去¶
看書¶
　　　苦寒¶
畏暑長思雪繞身苦寒却顧栁回春晩來斜日無¶
多暖映著西窻亦可人¶
添盡紅爐著盡衣一盃方覺暖如癡人言霜後寒¶
<pb:KR4d0266_SBCK_011-8a>¶
無奈春在甕中渠不知¶
氷和菜把菜和氷心喜冬葅齒却憎且忍牙車寒¶
一㸃教他胷次雪千層¶
　　　晩晴獨酌¶
冷落盃盤下箸稀今年淮白較來遲異鄉黄雀真¶
無價稍暖瓊酥不得時¶
霜熟寒輕際晩時簾間過影一鴉歸夕陽端與誰¶
為地只照游塵絮様飛¶
　　　城頭曉步¶
古城秋後不勝荒人跡新行一逕長竹影已揺將¶
<pb:KR4d0266_SBCK_011-8b>¶
午日草根猶有夜來霜¶
城東行遍却城西欲問梅花乞一枝雪糝久團霜¶
後朶嗔人頻看故開遲¶
　　　送丁牧仲新除奉常寺簿入朝¶
帝念潜龍震邸臣寵光玉樹照青春家藏履舃星¶
辰舊天借旂常日月新從此雲霄君稳步向來鵷¶
鷺我曾鄰曲臺簿正多廊廟西府璇樞是一人(今/樞)¶
(密錢公嘗/為奉常簿)¶
　　　贈節推學士¶
癸篇驚倒漢廷臣一眼元無四海人天下無雙聊¶
<pb:KR4d0266_SBCK_011-9a>¶
小却洛陽年少是前身雲鵬飛上偏嫌早霧豹深¶
藏更㡬春寛作十年相見著剰將風雪試松筠¶
　　　懷古堂前小梅漸開¶
梅邊春意未全冋淡日微風暗裏催近水數株殊¶
小在一梢雙朶忽齊開生愁落厺輕輕折不怕清¶
寒得得來腸斷故園千樹雪大江西處亂雲堆¶
隨意行穿翠篠林暗香撩我獨關心遥看小朶不¶
勝好走近寒梢無處尋未吐誰知膚底雪半開猶¶
䕶蘂頭金老來嬾厺渾無緒奈此南枝索苦吟¶
絶艷元非著粉團真香亦不在鬚端何曾天上氷¶
<pb:KR4d0266_SBCK_011-9b>¶
玉質却怕人間霜雪寒枝似厺年仍轉瘦花於來¶
嵗定誰看老夫官滿梅應熟齒軟猶禁半㸃酸¶
揀得踈花折得回銀瓶氷水養教開忽然燈下數¶
枝影喚作窻間一樹梅嵗律又殘還見此我頭自¶
白不須催相看姑置人間事嚼玉餐香嚥一盃¶
　　　雪中登淨逺亭¶
犯雪來登淨逺亭飛花著水旋成氷瓊田萬頃珠¶
千樹真在瑶臺十二層¶
數片初飛㸃砌苔須臾不覺玉千堆去年無雪非¶
無雪留作今年一併來¶
<pb:KR4d0266_SBCK_011-10a>¶
壕水深清一鏡如天傾瑶屑打成酥瑠璃缸面𤎅¶
瓊粥釀出珠宫白玉腴¶
忍却清寒得得來不堪騎吏苦相催鴈穿銀色界¶
中厺人到水晶宫裏回¶
　　　和趙鼎輔府判投贈賀雪之句¶
登城放目雪光中萬水千山一色同逗曉月華猶¶
在地未春栁絮已隨風忽傳别駕贈佳句道是頻¶
年當屢豐撚㫁氷鬚愁寡和玉花飛繞正濛濛¶
　　　觀雪¶
銀屋瑶堦頃刻成緩飄急灑緫無聲屑雲作粉如¶
<pb:KR4d0266_SBCK_011-10b>¶
何濕琱玉為花乃爾輕空裏仰看元不見日光未¶
透不妨晴滿庭更遣遲銷著剰借書牎㡬夜明¶
坐看深來尺許强偏於薄暮發寒光半空舞倦居¶
然嬾一㸃風來特地忙落盡璚花天不惜封它梅¶
蘂玉無香倩誰細橪成湯餅換却人間煙火腸¶
　　　和呉寺丞喜雪¶
珠唾䬶鈎贈一通炯如密雪隨寒空飛來數片不¶
霑袖剪出六花全是風骨冷魂清殘醉裏日光玉¶
潔晩晴中先生秀句今無敵誰誦相如奏舜瞳¶
　　　雪晴¶
<pb:KR4d0266_SBCK_011-11a>¶
銀色三千界瑶林一萬重新晴天嫰緑落照雪輕¶
紅兒劣敲氷柱身清墮蘂宫何須師鮑謝詩在玉¶
虚中¶
　　　晴後雪凍¶
負暄尚覺日無功炙手仍愁火失紅本是雪前風¶
作雪却緣雪後雪生風四郊凍合如相約七日晴¶
來不肯融舊説醉鄉堪避暑避寒也合此鄉中¶
　　　和丁端叔喜雪¶
天將一雪淨乾坤便恐湯泉亦不温瑶草忽生無¶
種子梅花寒損要温存清游未到先回棹高卧何¶
<pb:KR4d0266_SBCK_011-11b>¶
如且閉門珍重故人貽妙語追還正始最初元¶
　　　雪凍未解散䇿郡圃¶
積雪偏工霽後凝不妨冷極不妨清静聞簷滴元¶
無雨倒挂氷牙未怕晴獨往獨來銀粟地一行一¶
步玉沙聲圃中散䇿饒君强敢犯霜風上古城¶
　　　雪後十日日暖雪猶未融¶
地凍雪起立簷生氷倒垂日穿銀笋透風琢玉山¶
欹今曉還差暖清寒退尚遲生愁便銷厺將底伴¶
吟髭¶
　　　殘雪¶
<pb:KR4d0266_SBCK_011-12a>¶
殘雪堆成山數重懸崖幽竇玉玲瓏如何借得仙¶
人掌擎取瓊瑶三四峯¶
　　　多稼亭日色甚暖忽有雪數片自¶
　　　晴空而下已而復無¶
霽日何曾惹寸雲忽飛些子雪如塵不知底處天¶
花落風裏吹來數㸃春¶
　　　兒啼索飯¶
飽暖君恩豈不知小兒窮慣只長飢朝朝聴得兒¶
啼處正是炊粱欲熟時¶
　　　寒雀¶
<pb:KR4d0266_SBCK_011-12b>¶
百千寒雀下空庭小集梅梢話晩晴特地作團喧¶
殺我忽然驚散寂無聲¶
　　　晩眺¶
晩暖好登臨吾衰也不禁雪殘千嶂玉日落萬梢¶
金¶
　　　雪夜&KR0049;迎使客¶
六花不放一塵生晴後猶餘十日凝新月未光輸¶
與雪夜風儘冷只留氷&KR0049;迎銀漢槎頭客挑盡玉¶
蟲䆫下燈紙帳蒲團地爐煖自憐不及草庵僧¶
　　　燭下梅花¶
<pb:KR4d0266_SBCK_011-13a>¶
燭下一枝梅欲開猶未開渾如玉冠子戴月上瓊¶
臺¶
䆫外雪猶凍瓶中梅不開燭花將暖氣催得早春¶
回¶
　　　燭下瓶中江蠟二梅¶
江梅蠟梅同日折白晝看來雨清絶如何對立燭¶
光中只見江梅白於雪¶
　　　使客不至夜歸獨酌¶
使客夜不至還舍欣小歇盃盤只草草足可相煖¶
熱庭前雪夜明道是簾外月及見盤中酥喚作庭¶
<pb:KR4d0266_SBCK_011-13b>¶
前雪¶
　　　謝趙行之恵霜柿¶
紅葉曽題字烏椑昔擅&KR0163;凍乾千顆蜜尚帶一林¶
霜核有都無底吾衰喜細嘗慙無瓊玖句報恵不¶
相當¶
　　　謝葉叔羽總領恵雙淮白¶
寳奩寡貢笑權臣筠掩分甘荷故人天下衆鱗誰¶
出右淮南雙玉忽嘗新未知丙&KR1305;果何似只恐子¶
魚無此珍敢遣腹腴勸年少一盃端合壽吾親¶
情知此味飲中&KR0347;暖律何緣到死灰去嵗海紅猶¶
<pb:KR4d0266_SBCK_011-14a>¶
間識今年淮白不曾來一寒尚有綈袍贈雙鯉仍¶
隨尺素回厚禄故人書盡絶只餘計相解相哀¶
　　　詠酥¶
似膩還成爽纔凝又欲飄玉來盤底碎雪到口邊¶
銷¶
　　　送客歸登淨逺亭¶
犯寒送客只勞神上到危亭眼頓新雪汁滈人清¶
入髓莫將衫袖障頭巾¶
池氷動處水生瀾未覺今朝抵死寒便恐雪銷難¶
再得不辭鞋濕數來看¶
<pb:KR4d0266_SBCK_011-14b>¶
　　　和范至能參政寄二絶句¶
生憎鴈鶩只盈前忽覽新詩意豁然錦字展來看¶
未足玉蟲挑盡不成眠¶
夢中相見慰相思玉立長身漆㸃髭不遣紫宸朝¶
&KR0024;衮却教雪屋夜哦詩¶
　　　卧治齋夜坐¶
今年一雪徧江淮半月晴光凍不開孤坐郡齋人¶
寂寂一枝紅燭兩瓶梅¶
　　　十一月二十八日雪至十二月十¶
　　　一日日色方暖積雪始融¶
<pb:KR4d0266_SBCK_011-15a>¶
日華今日始微暄次第梅花暖更妍只有樹陰偏¶
得意占它殘雪不還天¶
　　　穉子弄氷¶
穉子金盆脱曉氷彩絲穿取當䬶鉦敲成玉磬穿¶
林響忽作玻璃碎地聲¶
　　　寄題石湖先生范至能參政石湖精舍¶
萬頃平湖石琢成尚存越壘對呉城如何豪傑于¶
戈地却入先生杖屨聲古往今來真一夢湖光月¶
色自雙清東風不解談興廢只有年年春草生¶
不闗白眼視青雲四海如今㡬若人渭水傳巖看¶
<pb:KR4d0266_SBCK_011-15b>¶
後代東坡太白即前身整齊宇宙徐揮手㸃綴湖¶
山别是春解遣雙魚傳七字遥知掉脱小烏巾¶
　　　和丁端叔嵗晩書懐¶
嗟予不能知止如邴曼容又不能畢昏如尚子平¶
軟紅塵裏白雙鬢坐見嵗律空峥嶸催科撫字兩¶
何有伎倆已窮慙九九㧞薤一本水一杅多謝同¶
朝金石友雪欺老病忽抵巇西山凍裂不留薇詩¶
壇老將更黷武我已三北猶窮追老懐不中數怊¶
悵急漉鵝黄翻甕盎苛留殘雪更些時為我裝嚴¶
麗譙上¶
<pb:KR4d0266_SBCK_011-16a>¶
　　　郡圃殘雪¶
半依蘺脚半依城多傍梅邊少際亭最是晩晴斜¶
照裏黄金日射萬銀星¶
南風融雪北風凝晩日城頭已可登莫道雪融便¶
無跡雪融成水水成氷¶
城外城中雪半開逺峯依舊玉崔嵬池氷綻處纔¶
如線便有鴛鴦浮過來¶
　　　月夜觀雪¶
仙人愛雪不嫌寒挈月來看夜不眠游遍瓊樓霜¶
欲曉却將玉鏡掛青天¶
<pb:KR4d0266_SBCK_011-16b>¶
月光雪色兩清寒見月初疑是雪團看得雪光還¶
似月元來雪月一般般¶
月色還將雪色同雪光却與月光通都將大地作¶
月窟仍牓碧天名雪宫¶
　　　雪晴窻開展唐詩得一片桃花¶
　　　悵然賦之¶
偶開詩巻雪窻晨中有桃花片尚新却憶携詩花¶
底看回頭又是一年春¶
　　　梅露堂燕客夜歸¶
藥玉船中酒似空水沉煙上雪都融梅堂客散人¶
<pb:KR4d0266_SBCK_011-17a>¶
初静椽燭燒殘一尺紅¶
　　　城壕氷泮¶
雪力平欺半月晴東風今日始開氷長壕徹底都¶
銷盡只有樓陰玉一稜¶
　　　櫻桃煎¶
含桃丹更圜輕質觸必碎外看千粒珠中蔵半泓¶
水何人弄好手萬顆搗虚脆印成花鈿薄染作氷¶
澌紫北果非不多此味良獨美¶
<pb:KR4d0266_SBCK_011-17b>¶
¶
　　　嘉定元年春三月男　長孺¶
　　　端平元年夏五月門人羅　茂良¶
誠齋集巻第十一終¶
