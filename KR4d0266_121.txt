# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:15.766726
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 121
#+PROPERTY: FILE SB04n0515-121誠齋集-卷第一百二十一.
<pb:KR4d0266_SBCK_121-1a>¶
誠齋集巻第一百二十一¶
　　　　　　　　廬陵楊　万里　廷秀¶
　碑¶
　　　宋故龍圖閣學士張公神道碑¶
淳煕聖人在位二十有八載聖神武文道盛徳備¶
奄有五三漢唐以還皆自鄶而下然天下知其聖¶
矣至其所以聖則蕩無能名若稽盛大之極其惟¶
從諫之聖乎嗚呼足矣堯舜之聖蔑以加矣於是¶
忠鯁雲集用即丕㓛時則有若諫臣張公者山之¶
岱嵩星之五行歟公諱大經字彦文世家建昌之¶
<pb:KR4d0266_SBCK_121-1b>¶
南城曽祖諱新祖諱本父諱冨俱隠徳不仕父贈¶
至光禄大夫母朱氏封太冝人贈冝春郡夫人皆¶
以公也光禄倜儻尚義而深不願人知君子知其¶
有後公自総角從師刻志勵行不妄交游&KR0032;業精¶
勤休澣不輟人罕識其面年十九罹光禄憂執䘮¶
如禮敬奉慈母益力學問再舉禮部第紹興十五¶
年進士公閲仕自尉南陵丞貴溪晋江宰言之龍¶
泉簽書定江軍判官事守真州提舉湖南常平提¶
㸃湖北江東刑獄入為監察御史大理少卿殿中¶
侍御史侍御史右諌議大夫侍講禮部尚書侍讀¶
<pb:KR4d0266_SBCK_121-2a>¶
出守建寕提舉玉隆宫鴻慶宫太平興國宫積宫¶
至正議太夫贈銀青光禄大夫爵清河郡侯食邑一¶
千九百户享年八十有五公在江東半嵗召入覲¶
公見　上歴陳民瘼時務氣和詞直翊日除監察¶
御史先是　上欲重風憲之選命條上部使者十¶
人御筆獨可公姓名召見　上曰朕於十中得卿¶
一人以卿風力峻整命下中外聳歎公自惟暮歯¶
擢自逺外益思&KR0024;報首論士風四弊曰掊克媮惰¶
誕謾浮虗時初秋閔雨詔兩浙江東慮囚言諸路¶
獄多淹滯有未决者一百有六十欲令刑部書之¶
<pb:KR4d0266_SBCK_121-2b>¶
于籍嚴立其期趣令具獄庶囹圄一空感召和氣¶
以消旱暵一再言之　上嘉其言増秋二等大理¶
正丞比年居外公以為言有㫖作舍寺廷由是寺¶
官無居外者朝列蕭然淳煕八年為殿試考官對¶
䇿切直者置前列其在殿中首言今日之不治由¶
大臣不任責又言勑局儲才之地冝選仕而已試¶
者仍不除兼官又以治民之本在監司請令侍從¶
給舍舉郡守之通敏可監司者一二人職事官&KR0024;¶
外亦必&KR0026;其才力勝任然後畀之諸路捄荒監司¶
守令之賞冝戒偽濫時二麥既登流徙稍復而飛¶
<pb:KR4d0266_SBCK_121-3a>¶
蝗頗多公言於　上曰願　陛下深思天人相與¶
之理彌加警懼飭大臣講求人事之未至者更張¶
而力舉之政刑之間益致其謹俾内而百官有司¶
輸忠讜崇寛大各修其職以濟事㓛外而監司守¶
臣察貪吏平&KR0072;獄去苛㰸以寛民力而息愁歎公¶
嘗因見　上談間奏云　陛下面命講讀官欲¶
鍳徳宗之失令各言缺失謙冲如此何憂不治¶
上曰徳宗不學不知道公奏云信如　聖訓徳宗¶
拒諫飾非奉天所聴陸贄之言皆出强勉¶
陛下從諫如流實　宗社之福其在䑓端首進正¶
<pb:KR4d0266_SBCK_121-3b>¶
人心之説以為士風未厚吏治未肅民力未蘓和¶
氣未應臣嘗求其故毋乃人心之未正乎昔¶
仁宗嘗患搢紳躁竸文彦博以為恬退者擢則趨¶
求者耻乃薦張環韓維軰　真宗嘗問治道何¶
先李沆對以不用浮薄此最為先因言梅詢曽致¶
堯等不可用今能如此則浮薄之風何患不革陳¶
絳&KR0141;敗　仁宗諭輔臣以訓飾親民之官轉運張¶
士遜辞王且且以榷利為戒今能如此則貪刻之¶
風何患不革臣願　陛下用人之際益思所以察¶
邪正崇忠厚表廉白明義利彰示好&KR0086;俾中外知¶
<pb:KR4d0266_SBCK_121-4a>¶
趨附浮薄者之必抑貪汗掊克者之必去則莫不¶
洒濯其心靡然一皈於正　上再三稱善至言朝¶
士謁告以免朝参浙西收租而加公量諸軍市為¶
諸郡遏糴奉使不可以不素擇監司不可以限資¶
格事皆施行而監司一説　上尤注意妙邊寺丞¶
四人同時臨遣中外咸以為榮其在諫省首以警¶
懼為戒謂人主之患莫大乎安於小成足於近效¶
而無始終不息之志故愛君憂國之臣每以逺大¶
之效古人之事業勉其君以必為魏證願為良臣¶
蓋以臯䕫自任而致太宗於堯舜也¶
<pb:KR4d0266_SBCK_121-4b>¶
陛下宵旰圖治二十二年于兹而其效猶未能逺¶
過於太宗比年以來旱蝗継作星緯失常雖宸心¶
焦勞聖徳感召而獲一稔之應退舍之祥然天人¶
相與之際蓋有甚可畏者欲望　陛下謹終如始¶
天心既格而警懼之誠益專沴氣雖銷而修省之¶
意愈篤不為近㓛毋急小利必欲措世泰和而後¶
已　上深嘉納官官陳源以姦敗公言欲革此習¶
當裁之於未然公見民力愈困請通漕臣之計以¶
&KR0024;州郡之有無拘户絶之租以廣常平之儲偫又¶
請嚴&KR0141;罪改正之法以懲貪黷之吏收外路辟闕¶
<pb:KR4d0266_SBCK_121-5a>¶
皈吏部以杜私謁而通孤寒公嘗從容奉燕間¶
上曰比來中外亦無事公退而上䟽曰臣聞治不¶
忘乱此人主之逺圖也漢文帝時可謂安矣而賈¶
&KR0105;以為方今之&KR0020;猶抱火厝之積薪之下而寢其¶
上　本朝　仁宗時可謂治矣而蘓洵以為天下¶
之㔟如㘴敝舩之中駸駸乎将入於深淵蓋二臣¶
之心憂治世而危明主不得不然也今者法度修¶
明紀綱振肅上下和輯邊陲晏清謂非治安可乎¶
然邊境雖安而輿圖未復災修雖消而豊歳未可¶
必至如寛賦&KR0073;民選将練兵急人才厚風俗未能¶
<pb:KR4d0266_SBCK_121-5b>¶
副　聖意之所欲者尚多也臣願　陛下愈加兢¶
業日新又新毋以古人之治為難能而勉其所未¶
至毋以今日之効為已足而堅其所欲為¶
上忻然開納秋旱下　詔求言公上䟽陳四弊曰¶
臣聞心和則氣和氣和則形和形和則聲和聲和¶
則天地之和應今者旱暵之繇蓋人心不和有以¶
致之民力困竭而愁嘆者多軍士貧乏而嗟怨者¶
衆當今之弊無大於此二者夫民力之竭由於賦¶
㰸之無藝賦㰸無藝本於財計之趣迫州縣之間¶
繒帛不受其物而多折其估米粟過收其贏而何¶
<pb:KR4d0266_SBCK_121-6a>¶
止倍輸峻榷酤之禁苛関市之征至如預借田租¶
誅責積負羅織以罪而罰入其財無名之需數外¶
之㰸有不可殫舉者督迫之㔟自上而下民之愁¶
嘆理所必然蘓民力而息愁嘆其必自版曹始版¶
曹寛則州縣寛州縣寛則民力蘓矣　國家竭天¶
下之財以飬兵而軍伍乃有貧乏之嘆何哉蓋生¶
歯滋衆而&KR0338;給不贍故負薪鬻屨亦皆為之為主¶
帥者又多務剥下以濟其私臣聞之道路皆謂中¶
外兵帥多出貴倖之門主之者唯譽其美恃之者¶
略無所憚平時賂遺之費非天雨&KR0017;輸軍士安得¶
<pb:KR4d0266_SBCK_121-6b>¶
不貪怨讟安得不作初&KR0019;　陛下欲親大閱士卒¶
忻然俄而報罷殿帥閱習勞賚薄少遂有太半不¶
聲喏者試藝㓕裂軍容不整至有失馬踐死者紀¶
律隳壊一至於此蓋由主帥營利自豊素召衆怨¶
是以一旦臨事遂見乖謬池州統帥虐用衆力不¶
勝其苦燕饋総領費用不貲軍情揺動怨語流播¶
而黜罰皆未加焉臣願　陛下精擇將帥使之愛¶
飬士卒窒其倖進之路察其借譽之私赫然如齊¶
威王烹阿之舉則軍情悦而緩急可用矣然今日¶
之弊復有大者臣聞漢王吉曰朝廷不備何以言¶
<pb:KR4d0266_SBCK_121-7a>¶
治左右不正何以化逺徃者一二近習固嘗招&KR0096;¶
納賂以致人言　陛下特發英断斥而去之雖舜¶
之去四凶不是過也今道塗之人猶&KR0060;有議伹見¶
于進者或得其所欲由徑者或遂其所求而&KR0060;意¶
其有為之地者皆謂此軰在　陛下之前未必敢¶
直指某人之賢與否也明言某人之求與此除也¶
意者浸潤之言或得以乗其&KR0169;彌縫之譽或得以¶
逞其私不然此軰居第名園越法踰制外莊列肆¶
在在有之非賂遺之廣何以濟其欲耶臣願¶
陛下踈斥姦回憸腐之人更選老成醇重之旧以¶
<pb:KR4d0266_SBCK_121-7b>¶
備給使痛懲僣侈抑絶倖門毋俾妄議上累¶
聖徳然今日之弊又有大者臣聞韓愈嘗因旱抗¶
論曰君陽也臣隂也獨陽為旱獨隂為水聖明在¶
上而群臣不能盡心於國有君無臣是以乆旱&KR0026;¶
愈此言其㫖深矣今　陛下厲精於上而大臣¶
不任責於下今日進呈明日取　㫖殆不過常程¶
荖除&KR0200;&KR0200;細故而已欲革一弊先恐召怨欲立一¶
事惟恐累身事有可行而不行曰此　上意也人¶
有當用而不用曰此　上所不樂也委其責於人¶
而掠其㓛於已每事依違無所可否如此而望其¶
<pb:KR4d0266_SBCK_121-8a>¶
爕調隂陽感召和氣難矣臣願　陛下深鑒韓愈¶
之言垂意人主之職責成宰輔一提其綱則天下¶
之事必有能辦之者而　陛下又何勞焉閲旬日¶
公見　上而言曰　陛下近以閔雨引咎責躬求¶
言&KR0024;闕願擇衆言有可行者行之　上曰已令大¶
臣録其可行者亦&KR0162;南庫錢與户部池州郝政與¶
降充綂制官殿帥尋亦&KR0024;外蓋用公言也其在春¶
官雖無言責而論思献納尤多如開數路而求賢¶
以&KR0024;郎曹教兩淮之民兵以備緩急監司毋多騶¶
從以費州郡諸路時行推排以惠貧民减宗子取¶
<pb:KR4d0266_SBCK_121-8b>¶
應舉數以廣睦族之恩増四川銓試律義以嚴門¶
子之選求人才者大臣之職舉將才者二府之責¶
馭軍冝嚴侈俗冝禁劇郡擇守以備監司之選治¶
行列薦必推實迹之求中武舉者勿換文資宰岩¶
邑者必由薦舉每進見縷縷為　上陳之其在講¶
筵因講昜之家人損二卦深陳正家之道損上益¶
下之義嘗侍　燕間賜&KR1675;從容　上問日飲㡬何¶
所餌何藥宦遊所歴何地嘗當春時¶
上問玉堂花木云卿於此亦可少進杯杓及皈院¶
即宣賜流香果實恩意周洽如此公婁祈退願為¶
<pb:KR4d0266_SBCK_121-9a>¶
祠官　上曰卿公廉必能為朕牧飬小民乃以徽¶
猷閣學士知建寕公自除大宗伯至是衣帯鞍馬¶
再膺蕃鍚都門祖餞從臣分韵賦詩朝士以詩贈¶
行&KR0026;者歎息如二疏焉其在建寕未幾移鎮紹興¶
公力祈免不拜　新命章數上乃被提舉玉隆宫¶
之除以皈公還家省松楸㑹親友奬後進蔵書万¶
卷周覽無倦鄉閭有枉抑不伸孤弱無告或貧不¶
能舉婚䘮或不能詣吏部試禮部者公皆全而濟¶
之至親近族或月有所給焉継領南京鴻慶宫十¶
六年　太上登位以覃霈轉通議大夫人特頒¶
<pb:KR4d0266_SBCK_121-9b>¶
詔奬進龍圖閣學士下　詔求言公乃上䟽言先¶
正司馬光嘗論人君之大徳有三曰仁曰明曰武¶
致治之道有三曰官人曰信賞曰必罰又曰當法¶
夀皇之孝與勤倹遵行¶
夀皇之畏天愛民任人納諫又言毋恃和好之安¶
而忘備禦之謀紹熙改元領太平興國宫告老以¶
通奉大夫致其仕公夀登八十闔室驩躍於立春¶
講慶命章綵服重行拜舞捧觴稱夀鼔吹並作内¶
外姻旧載酒設禮撰為詩歌以賛美之尋開賔筵¶
踰月乃罷閭里歆艶以為盛事五年八月¶
<pb:KR4d0266_SBCK_121-10a>¶
皇上受禪覃霈於是有正議之命閏十月降詔撫¶
問賜銀匳藥茗王人踵門恩光赫奕前此未覩也¶
公姿禀特異年寖髙体氣益彊一日疾作頓甚粥¶
食為廢湯劑靡効乃語諸子曰吾目可瞑吾愛¶
君憂　國之心不可冺無一語及家事薨于正寢¶
實慶元四年七月二十九日也訃聞¶
天子憫之於是有銀青之贈公娶同郡蔡氏累封¶
至淑人兩遇　慶夀恩以子加封咸寕蘄春郡夫¶
人夫人與公同生於甲午先公八年葬子六人元¶
謙早世元晋奉議郎主管台州崇道&KR0026;元益從政¶
<pb:KR4d0266_SBCK_121-10b>¶
&KR0048;監潭州南岳廟元豫儒林郎監潭州南岳廟元¶
渙承事&KR0048;監筠州新昌縣酒税元復國子監發觧¶
元豫元復皆先卒女二人長已笄而亡次&KR0244;承節¶
郎趙師復孫十二人國噐承事&KR0048;知吉州太和縣¶
丞國華修職&KR0048;新興國軍司户参軍國均承務郎¶
新監紹興府攴塩倉國成承奉&KR0048;新監温州攴塩¶
倉國光國棟國樞國祥國蓍國基國俊國紀孫女¶
六人長&KR0244;從政&KR0048;南康縣丞吕伯固次&KR0244;陳堯向¶
大榮黄䇿皆舉進士餘未行曽孫男三人女四人¶
皆㓜諸孤將以某年某月某日葬于可封郷梁家¶
<pb:KR4d0266_SBCK_121-11a>¶
湖之原從蘄春夫人之兆也公忠孝天得方重質¶
實自奉清倹待人謙和言不妄發宇量恢莫測其¶
際而開心見誠學問醇正識趣超詣處事精審慮¶
患深長每先事而言或者以為過計已而信然冝¶
春太夫人享年九十有八時公年亦六十象服委¶
他金紫怡愉七迎板輿就飬公館士大夫榮之元¶
晋等承顔飬志皆就祠禄元渙雖任筦榷間求檄¶
皈侍及屬疾&KR0162;三子皆在左右云先事元晋以書¶
赴告於予曰先公辱下執事與游乆故甚厚非執¶
事誰冝銘予不得辞公為守令有惠化為部使者¶
<pb:KR4d0266_SBCK_121-11b>¶
風稜待制劉公國瑞狀公行實備矣兹不重出獨¶
表其在言路関國之大事者著于篇銘曰¶
諫罔惟行后罔聖名諫罔惟咈臣罔直聲於穆¶
孝宗惟天為崇從諫一者聖名獨隆温温張公不¶
婞厥衷不媕厥躬惟樸故忠朝陽在東鳯鳴梧桐¶
匪鳯則鳴惟天為聡文皇徴珪臣主惟一舜一䕫¶
不在淳熙¶
　　　故工部尚書煥章閣直學士朝議大夫贈¶
　　　通議大夫謝公神道碑¶
淳熙聖人睿文自天典學日新尊道隆儒先路五¶
<pb:KR4d0266_SBCK_121-12a>¶
三於是儒學之士雲滃川匯人舒向家毛鄭也而¶
其耋艾典刑之尤者在二淛則霅川程公泰之在¶
西蜀則眉山李公仲仁父在江西則清江謝公昌¶
國也然程李二公或以經學鳴或以史學鳴或以¶
文辞鳴曰經而經曰史而史曰文而文者其惟謝¶
公乎公諱諤昌國其字世家臨江之新喻其先叔¶
方唐武徳初都督洪州因家于髙安至元和華徙¶
居新塗十世而懋與弟歧子舉廉世充同登元豊¶
八年進士第時稱臨江四謝舉廉字民師有藍溪¶
集東坡蘓公與之論文有書尤稱其世上無真是¶
<pb:KR4d0266_SBCK_121-12b>¶
之詩蓋公四世伯祖也曽祖臻祖誠父革皆不仕¶
父始徙居新喻自号清風老人累贈太中大夫母¶
胡氏累贈淑人公㓜敏而愿不妄語誦書日記千¶
言既冠文名載振屢薦名最後首送紹興二十七¶
年第進士授迪㓛郎峽州夷陵縣主簿未赴江西¶
常平使者王&KR0019;檄公攝撫州樂安縣尉公條治盗¶
方略上部使者其要在開其徒自告三十一年至¶
夷陵&KR0244;北陲有興羽檄旁午邑&KR0409;真令州請於使¶
以公兼邑事軍無乏興民亦不擾循左修職&KR0048;陞¶
左從政郎授吉州録事参軍瘦死者旧瘞以鞂徃¶
<pb:KR4d0266_SBCK_121-13a>¶
徃暴骨公白郡取舩官棄材以棺㰸之氓有陳其¶
姓者僮胠其篋以遁有隱盗者陳訢之官辞過其¶
實反為隱盗者誣訴連帥龔公茂良怒欲沒入陳¶
之産公為書以白帥陳氏竟免而師亦以是知公¶
以薦者改左宣教郎知袁州分宜縣表孝悌崇學¶
校政尚忠厚縣名難理積負於郡者數十万一歳¶
常賦之外又鑿空索緡錢二万餘公歎曰桒洪羊¶
復生亦不能矣乃䟽其弊於諸部使者力求蠲損¶
得損亡㡬以母憂去後令許公及之継請于¶
朝竟蠲積負十三万緡至公居言路又以分宜及¶
<pb:KR4d0266_SBCK_121-13b>¶
秀之華亭月摏同奏詔兩路漕臣躬至二邑廉問¶
故&KR0061;之四邑例蠲正額緡錢僅二万而華亭又數¶
倍焉分宜之民始有生意服除請為祠官以便飬¶
親授主管台州崇道&KR0026;尋丁父憂服除授幹辨行¶
在諸司糧料院除國子監主簿太學博士監察御¶
史先是州縣役法乆蠧公里居時嘗教其里之人¶
自占户之甲乙産之髙下當役者自請承之編為¶
一書命曰義役至是以聞於　上下之諸路民多¶
便之又論民之繇役有曰保長者有十二患又論¶
湖州安吉复租繭絲之征既輸細綾又輸細絹請¶
<pb:KR4d0266_SBCK_121-14a>¶
蠲其一從之除殿中侍御史論士大夫八習曰不¶
恤曰徇私曰貪恣曰刻薄曰侈汰曰䡖率曰詐偽¶
曰隱蔽凢此八習為民八患宜法湯之官刑以儆¶
之除侍御史首論已然之&KR0086;為易見未然之姦為¶
難知謂之姦者&KR0256;於心晦於迹未易研究¶
上嘉納之淳熙十四年淮浙大旱七月詔求直言¶
乃條&KR0409;政如繋獄之淹如征商之苛如榷酤之羡¶
如經総月樁之筭緡如越州廣徳軍之和買又條¶
振貸七䇿其要在&KR0134;分從之除右諫議大夫兼侍¶
講講尚書因言於　上曰先儒論學先致知經者¶
<pb:KR4d0266_SBCK_121-14b>¶
致知之源帝王之學先稽古書者治道之本故&KR0026;¶
經者當以書為本&KR0026;書者當證以後世之得失¶
上曰人君不知學則必至於自怠如唐太宗非無¶
㓛也而不知學卿謂讀書取證於後世者甚善¶
上又言及學問公對曰天下之事立本救弊而已¶
臣嘗聞　陛下論及允執厥中蓋中者本也中則¶
不倚自然無敝　上曰聖人所以貴中者無過與¶
不及也嘗夜召見論及南北事　上曰當乗機㑹¶
公曰機㑹雖不可失而舉事亦不可䡖¶
上曰甚善公每遞宿必召見賜坐賜茶從容問曰¶
<pb:KR4d0266_SBCK_121-15a>¶
聞卿與郭雍從遊雍學問甚好公具陳本末¶
上曰雍論性可取朕於性説獨取孔子性相近與¶
上知下愚之説其言簡而易明自孟子而下論性¶
者愈煩皆失性之本公對曰　陛下論性真得其¶
要　上又問雍曽見伊川否公對曰程頥時雍尚¶
㓜雍父忠者得頥之&KR0019;　上問曰&KR0026;雍議論多出¶
於易有易觧否公對曰有其觧明白雍初封冲晦¶
處士加封頥正先生皆自公發之　太上登極公¶
献十銘其辞曰業成而難其敗或易兢兢保之常¶
恐失墜道甚簡易在尊所聞帝王之學匪藝匪文¶
<pb:KR4d0266_SBCK_121-15b>¶
畏天之威主徳為最水旱雷風天之仁愛存心公¶
正治之所起毫&KR0117;之私患及千里妄賞不&KR0134;妄罰¶
不畏賞罰大&KR0096;以妄為忌貪吏虐民戒石莫聴奬¶
廉以激捷於号令民之疾苦幽逺難知日訪日問¶
猶恐或遺財在天下理之以義未聞刻㰸其罪在¶
吏乱之所生非止夷狄姧囬䛕説尤害于國自治¶
十全可以理外重乃馭䡖䡖動為戒又䟽二事其¶
一則謂治天下必有家法以為一定長乆之道其¶
二則謂舉人望之賢以聳動中外則巍巍之㓛易¶
以有成時稱十銘如李衞公丹扆箴云因經筵&KR0134;¶
<pb:KR4d0266_SBCK_121-16a>¶
講又陳二節三近累百千言大槩謂所當節者二¶
曰宴飲曰妄費所當近者三曰執政大臣曰旧學¶
名儒曰經筵列職未㡬&KR0024;闕薛公叔似拾遺許公¶
及之有　詔各與卿監以示褒擢公献䟽曰以&KR0024;¶
遺迁卿監官固陞矣意則非也况此二職¶
夀皇復建之所以導諫用意至逺若驟廢之非新¶
政所宜公嘗言有直諫有寓諫直諫者言之難受¶
之尤難寓諫者言之易受之亦易嘗進講至書無¶
逸嗣王其監于兹言於　上曰監之一字帝王¶
治㓛之根本由三代而上以監戒之辞為常所以¶
<pb:KR4d0266_SBCK_121-16b>¶
治多而乱少堯舜之慈倹禹之菲飲食卑宫室湯¶
之不邇聲色不殖貨利皆周公所言四君無逸之¶
類也太康敗於&KR0372;酒桀敗於酒池厲王敗於荒酒¶
幽王敗於沉湎&KR0075;泆皆周公所言商受酒徳之類¶
也成王能用其言而躬無逸之行以致盛治誠可¶
為万世法十六年四月除御史中丞尋&KR0096;工部尚¶
書六月上章請為祠官甚力除煥章閣直學士知¶
泉州又辞乃除提舉江州太平興國宫秩滿再請¶
者再既奉祠來皈天下士君子髙其風公始居縣¶
之南郭名其燕㘴曰艮齋天下稱艮齋先生後居¶
<pb:KR4d0266_SBCK_121-17a>¶
東郭茂林脩竹環列其居而桂尤盛遂以桂山名¶
其堂又皆稱桂山先生云紹煕五年十一月九日¶
以疾薨於正寢享年七十有四階朝議大夫爵清¶
江縣開國伯食邑九百戸遺表聞特贈通議大夫¶
娶胡氏封淑人柔恭勤敏梱内之事不以毫髪煩¶
公二子峴宣教郎新荖充江淮荆浙福建廣南路¶
都大提㸃坑冶鑄錢司検蹈官峙先卒三女&KR0244;進¶
士丁南容胡定彭煟孫男四人淮渭皆登仕&KR0048;漳¶
澧皆䕃&KR0024;未命女三人長&KR0244;進士欧陽珙餘㓜公¶
孝友温㳟出於天性清風老人喜詩公每征行有¶
<pb:KR4d0266_SBCK_121-17b>¶
賦詠必寄皈曰以此當綵衣之&KR0231;老人曰以是娱¶
我足矣二親耋期而康寕朝夕侍飬怡愉見者感¶
化教育二弟皆得公學識有舉庠序諮中淳熙乙¶
未科每謂二弟曰二親髙年兄弟侍飬之樂雖聖¶
賢亦所難必公毎云人之立志要以聖賢自期豪¶
末私意不介胸中然後能與天地相似¶
孝宗嘗有恬静正大之褒故烏䑓諫省出入七年¶
凢所紏正無異論無怨言公有文集一百巻經觧¶
四十三巻奏議十巻性學淵源五巻&KR0258;著二十巻¶
孝史五十巻公之經學受易於郭雍以達于二程¶
<pb:KR4d0266_SBCK_121-18a>¶
謂艮者聖人之止無妄者聖人之動其銘有曰仁¶
義忠信蓋無常名由近而推則勇於行又曰出門¶
万里其塗蕩蕩用震以乾是曰無妄學者宗焉公¶
之文大氐祖欧陽公與曽南豊予嘗謂公曰近世¶
古文絶弦矣昌國之文如送陳獨秀序甚似欧而¶
南華蔵記甚似曽皆我所弗如也予在朝時嘗攜¶
二文以示兵部侍郎蜀人黄鈞仲秉仲秉以古文¶
自命未嘗推表一人至見此文讀之一過曰好再¶
過曰極好三過曰此古人之文非今人之文也鈞¶
也見文集不少矣而獨未見此文果何代何人作¶
<pb:KR4d0266_SBCK_121-18b>¶
也予笑曰此古人今在中都之逆旅将詣曹而覔¶
官黄驚曰乃今人乎慶元元年十一月甲申其孤¶
峴奉公之喪葬於&KR0061;州分宜縣神龍鄉鍾山里西¶
峰安覺院之右近太中淑人之塋從公志也後六¶
年峴以書及文林郎充荆湖北路提㸃刑獄司幹¶
辨公事欧陽朴之狀來曰先公葬六年而墓隧之¶
碣未立非敢忘也念先友最故者加少而深知者¶
又加少兼斯二者㣲先生碣之而誰也予因特書¶
其大者其詳則有行狀與言行録銘曰¶
皇矣維宋奎宿芒動文儒以光漂漢滌唐洛中之¶
<pb:KR4d0266_SBCK_121-19a>¶
程洞聖之經南豊之曽司文之盟豊祐以降疇嗣¶
其響　中興昌辰謝公其人攡易之緼¶
孝宗下問優入程域澄源乎艮以文而鳴古文勃¶
興陟彼曽壇韶鈞其砰有一其得則百斯世云胡¶
傷廉奄有其二公没六年草鞠新阡碑于隊前列¶
彼下泉¶
　　　六一先生祠堂碑¶
嘉泰三年夏四月上庠名儒武寕胡公元衡以廷¶
尉正膺　帝懋簡作牧廬陵幕府初開延見士民¶
顧而喟曰此&KR0022;六一先生之故里也太守今日之¶
<pb:KR4d0266_SBCK_121-19b>¶
政其將疇師近舍先生逺取遂霸是宅鄧林而度¶
材於他山航滄海而採珠於攴川於是每夜漏未¶
盡十刻先雞以興盛服以出周諏民瘼允哲民情¶
治賦以寛聴訟以詳敷政九思而後行録囚百慮¶
而後決至於精意雩禜体為之瘁禱雨雨集祝雪¶
雪至既十告朔仁形於心化孚于民山農溪叟咸¶
以手加額曰此古儒者之政也前日開府之言其¶
有合哉是足以對越吾郷先生文忠公矣公一日¶
迨暇登方史君所作六一之堂則又仰而喟曰古¶
者必&KR0021;有道徳者為樂之祖此禮經明訓也今居¶
<pb:KR4d0266_SBCK_121-20a>¶
六一之故國撫喬木之蒼然誦秋聲鳴蟬之賦覽¶
唐書五代史之藁莪如之冠晬如之容忽乎瞻之¶
在前也伊欲折白鷺之芰荷酌青原之石泉社而¶
稷之乃無一精舍以安屏攝以為&KR0022;人考徳問業¶
之地不曰室邇而人逺乎面堂之南得一虗亭増¶
築一室猶先生之像而祠焉明年四月将屬士民¶
落之移書万里曰紀祠之碣招神之些不在子其¶
将焉在乃為之作迎享送神之辞曰¶
繄斯文之鼻祖兮肇集成乎素王二太極而三兩¶
儀兮曽謂逺賢於虞唐一刪一定而一繫兮紉天¶
<pb:KR4d0266_SBCK_121-20b>¶
紀而綴人綱膊盾止於麟筆兮遏万祀臣子以無¶
將恫岱頹而設崇兮邪詖燄烈而波狂蹇道統之¶
三絶兮疇再延孔氏之光隄無君無文之方割兮¶
崒一孟之為坊撲虗無齊戒欝攸兮前一韓而後¶
一欧陽㣲一聖三賢之澤兮人倫何怙而不亡惟¶
泰元尊之丕仁兮賚先生乎　仁皇上以杗夫法¶
宫兮下以玉乎此&KR0022;羗此&KR0022;之子衿兮疇莫扈先¶
生之芬香耿先生之精爽兮千秋萬歲此&KR0022;乎不¶
忘矧崇永之馬鬛兮宿草風悲而雨荒庸展省之¶
不懐兮獨乆於潁乎相羊雲起青原之峩兮月湧¶
<pb:KR4d0266_SBCK_121-21a>¶
白鷺之茫筍有正版之葅兮相有羅浮之霜麴西¶
江以為酒兮手北斗以為觴帥諸生北嚮以迎拜¶
兮夀先生乎新堂乗囬風而載雲旗兮忽焉來皈¶
乎故鄉¶
　　　嘉定元年春三月男　長孺　編定¶
　　　端平元年夏五月門人羅　茂良　校止¶
誠齋集巻第一百二十一終¶
<pb:KR4d0266_SBCK_121-21b>¶
