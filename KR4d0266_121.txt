# -*- mode: mandoku-view -*-
#+TITLE: 誠齋集
#+DATE: 2015-09-23 10:23:56
#+PROPERTY: JUAN 121


一百二十一¶
　　　　　　　　　　　　宋　楊萬里　撰
　¶　碑¶
　　　　宋故龍圖閣學士張公神道碑¶
淳煕聖人在位二十有八載聖神文武道盛徳備¶奄有
五三漢唐以還皆自鄶而下然天下知其聖¶矣至其所
以聖則蕩無能名若稽盛大之極其惟¶從諫之聖乎嗚
<pb:KR4d0266_WYG_121-1b>
呼足矣堯舜之聖蔑以加矣於是¶忠鯁雲集用即丕功
時則有若諫臣張公者山之¶岱嵩星之五行歟公諱大
經字彦文世家建昌之<md:KR4d0266_SBCK_121-1b>¶南城曽祖諱新祖諱本父諱富
俱隠徳不仕父贈¶至光禄大夫母朱氏封宜人贈宜春
郡夫人皆¶以公也光禄倜儻尚義而深不願人知君子
知其¶有後公自總角從師刻志勵行不妄交游肄業精¶
勤休澣不輟人罕識其面年十九罹光禄憂執喪¶如禮
敬奉慈母益力學問再舉禮部第紹興十五¶年進士閲
<pb:KR4d0266_WYG_121-2a>
仕自尉南陵丞貴溪晉江宰言之龍¶泉簽事定江軍判
官事守真定提舉湖南常平提¶㸃湖北江東刑獄入為
監察御史大理少卿殿中¶侍御史右諫議大夫侍講禮
部尚書侍讀<md:KR4d0266_SBCK_121-2a>¶出守建寕提舉玉隆宫鴻慶宫太平興國
宫積官¶至正議大夫贈銀青光禄大夫爵清河郡侯食
邑一¶千九百户享年八十有五公在江東半嵗召入覲¶
公見上歴陳民瘼時務氣和詞直翼日除監察¶御史先
是上欲重風憲之選命條上部使者十¶人御筆獨可公
<pb:KR4d0266_WYG_121-2b>
姓名召見上曰朕於十中得卿¶一人以卿風力峻整命
下中外聳歎公自惟暮齒¶擢自逺外益思補報首論士
風四弊曰掊克媮惰¶誕謾浮虚時初秋閔雨詔兩浙江
東慮囚言諸路¶獄多淹滯有未决者一百有六十欲令
刑部書之<md:KR4d0266_SBCK_121-2b>¶於籍嚴立其期趨令具獄庶囹圄一空感召
和氣¶以消旱暵一再言之上嘉其言増秩二等大理¶正
丞比年居外公以為言有㫖作舍寺廷由是寺¶官無居
外者朝列肅然淳煕八年為殿試考官對¶策切直者置
<pb:KR4d0266_WYG_121-3a>
前列其在殿中首言今日之不治由¶大臣不任責又言
勅局儲才之地宜選任而已試¶者仍不除兼官又以治
民之本在監司請令侍從¶給舍舉郡守之通敏可監司
者一二人職事補¶外亦必觀其才力勝任然後俾之諸
路救荒監司¶守令之賞宜戒偽濫時二麥既登流徙稍
復而飛<md:KR4d0266_SBCK_121-3a>¶蝗頗多公言於上曰願陛下深思天人相與¶之
理彌加警懼飭大臣講求人事之未至者更張¶而力舉
之政刑之間益致其謹俾内而百官有司¶輸忠讜崇寛
<pb:KR4d0266_WYG_121-3b>
大各修其職以濟事功外而監司守¶臣察貪吏平寃獄
去苛斂以寛民力而息愁歎公¶嘗因見上談間奏云陛
下面命講讀官欲¶覽徳宗之失令各言缺失謙沖如此
何憂不治¶上曰徳宗不學不知道公奏云信如聖訓徳
宗¶拒諫飾非奉天所聽陸贄之言皆出强勉¶陛下從諫
如流實祖宗之福其在臺端首進正<md:KR4d0266_SBCK_121-3b>¶人心之説以為士
風未厚吏治未肅民力未蘇和¶氣未應臣嘗求其故毋
乃人心之未正乎昔¶仁宗嘗患搢紳躁競文彦博以為
<pb:KR4d0266_WYG_121-4a>
恬退者擢則趨¶求者恥乃薦張懐韓維輩真宗嘗問治
道何¶先李沆對以不用浮薄此最為先因言梅詢曽致¶
堯等不可用今能如此則浮薄之風何患不革陳¶絳贓
敗仁宗諭輔臣以訓飭親民之官轉運張¶士遜辭王旦
旦以𣙜利為戒今能如此則貪刻之¶風何患不革臣願
陛下用人之際益思所以察¶邪正崇忠厚表亷白明義
利彰好惡俾中外知<md:KR4d0266_SBCK_121-4a>¶趨附浮薄者之必抑貪汙掊克者
之必去則莫不¶洗濯其心靡然一歸於正上再三稱善
<pb:KR4d0266_WYG_121-4b>
至言朝¶士謁告以免朝參浙西收租而加公量諸軍市
易¶諸郡遏糴奉使不可以不素擇監司不可以限資¶格
事皆施行而監司一説上尤注意妙選寺丞¶四人同時
臨遣中外咸以為榮其在諫省首以警¶懼為戒謂人主
之患莫大乎安於小成足以近效¶而無始終不息之志
故愛君憂國之臣每以逺大¶之效古人之事業勉其君
以必為魏徴願為良臣¶葢以臯䕫自任而致太宗於堯
舜也<md:KR4d0266_SBCK_121-4b>¶陛下宵旰圖治二十年于兹而其效猶未能逺¶過
<pb:KR4d0266_WYG_121-5a>
於太宗比年以来旱蝗繼作星緯失常雖宸心¶焦勞聖
徳感召而獲一稔之應退舍之祥然天人¶相與之際葢
有甚可畏者欲望陛下謹終如始¶天心既格而警懼之
誠益專沴氣雖銷而修省之¶意愈篤不為近功毋急小
利必欲措世泰和而後¶已上深嘉納宦官源以姦敗公
言欲革此習¶當裁之於未然公見民力愈困請通漕臣
之計以¶補州牧之有無拘户絶之租以廣常平之儲又¶
請嚴贓罪改正之法以懲貪黷之吏收外路辟闕<md:KR4d0266_SBCK_121-5a>¶歸吏
<pb:KR4d0266_WYG_121-5b>
部以杜私謁而通孤寒公常從容奉燕閒¶上曰比来中
外亦無事公退而上疏曰臣聞治不¶忘亂此人主之逺
圖也漢文帝時可謂安矣而賈¶誼以為方今之勢猶抱
火厝積薪之下而寝其¶上本朝仁宗時可謂治矣而蘇
洵以為天下¶之勢如坐敝船之中駸駸乎将入於深淵
葢二臣¶之心憂治世而危明主不得不然也今者法度
修¶明紀綱振肅上下和輯邊陲晏清謂非治安可乎¶然
邊境雖安而輿圖未復災沴雖消而豐嵗未可¶必至如
<pb:KR4d0266_WYG_121-6a>
寛賦裕民選将練兵急人才厚風俗未能<md:KR4d0266_SBCK_121-5b>¶副聖之所欲
者尚多也臣願陛下愈加兢¶業日新又新毋以古人之
治為難能而勉其所未¶至毋以今日之效為己足而堅
其所欲為¶上忻然開納秋旱下詔求言公上疏陳四弊
曰¶臣聞心和則氣和氣和則形和形和則聲和聲和¶則
天地之和應今者旱暵之繇葢民心不和有以¶致之民
力困竭而愁嘆者多軍士貧乏而怨嗟者¶衆當今之弊
無大於此者夫民力之竭由於賦¶斂之無藝賦斂無藝
<pb:KR4d0266_WYG_121-6b>
本於財計之趣迫州縣之間¶繒帛不受其物而多折其
估米粟過收其贏而何<md:KR4d0266_SBCK_121-6a>¶止倍輸峻𣙜酤之禁苛闗市之
征至如預借田租¶誅責積負羅織以罪而罰入其財無
名之需數外¶之斂有不可殫舉者督迫之勢自上而下
民之愁¶嘆理所必然蘇民力而息愁嘆其必自版曹始
版¶曹寛則州縣寛州縣寛則民力蘇矣國家竭天¶下之
財以養兵而軍伍乃有貧乏之嘆何哉葢生¶齒滋衆而
廩給不贍故負薪鬻履亦皆為之為主¶帥者又多務剥
<pb:KR4d0266_WYG_121-7a>
下以濟其私臣聞之道路皆謂中¶外兵帥多出貴倖之
門主之者唯譽其美恃之者¶畧無所憚平時賂遺之費
非天雨鬼輸軍士安得<md:KR4d0266_SBCK_121-6b>¶不貪怨讟安得不作初傳陛下
欲親大閱士卒¶忻然俄而報罷殿帥閱習勞賚薄少遂
有大半不¶聲喏者試藝滅裂軍容不整至有失馬踐死
者紀¶律隳壊一至於此蓋由主帥營利自豐素召衆怨¶
是以一旦臨事遂見乖謬池州統帥虐用衆力不¶勝其苦
燕饋總領費用不貲軍情揺動怨語流播¶而黜罰皆未
<pb:KR4d0266_WYG_121-7b>
加焉臣願陛下精擇将帥使之愛¶養士卒窒其倖進之
路察其借譽之私赫然如齊¶威王烹阿之舉則軍情悦
而緩急可用矣然今日¶之弊復有大者臣聞漢王吉曰
朝廷不備何以言<md:KR4d0266_SBCK_121-7a>¶治左右不正何以化逺往者一二近
習固嘗招權¶納賂以致人言陛下特發英㫁斥而去之
雖舜¶之去四凶不是過也今道塗之人猶竊有議但見¶
干進者或得其所欲由徑者或遂其所求而竊意¶其有
為之地者皆謂此輩在陛下之前未必敢¶直指某人之
<pb:KR4d0266_WYG_121-8a>
賢與否也明言某人之求與此除也¶意者浸潤之言或
得以乗其隙彌縫之譽或得以¶逞其私不然此輩居第
名園越法踰制外荘列肆¶在在有之非賂遺之廣何以
濟其私耶臣願¶陛下疎斥姦回憸腐之人更選老成醇
重之舊以<md:KR4d0266_SBCK_121-7b>¶備給使痛懲僣侈抑絶倖門毋俾妄議上累¶
聖徳然今日之弊又有大者臣聞韓愈嘗因旱抗¶論曰
君陽也臣隂也獨陽為旱獨隂為潦聖明在¶上而羣臣
不能盡心於國有君無臣是以乆旱觀¶愈此言其㫖深
<pb:KR4d0266_WYG_121-8b>
矣今陛下厲精於上而大臣¶不任責於下今日進呈明
日取㫖殆不過常程¶差除瑣瑣細故而已欲革一弊先
恐召怨欲立一¶事惟恐累身事有可行而不行曰此上
意也¶有當用而不用曰此上所不樂也委其責於人¶而
掠其功於已每事依違無所可否如此而望其<md:KR4d0266_SBCK_121-8a>¶燮理隂
陽感召和氣難矣臣願陛下深鑒韓愈¶之言垂意人主
之職責成宰輔一提其綱則天下¶之事必有能辦之者
而陛下又何勞焉閲旬日¶公見上而言曰陛下近以閔
<pb:KR4d0266_WYG_121-9a>
雨引咎責躬求¶言補闕擇衆言有可行者行之上曰已
令大¶臣録其可行者如捐南庫錢與户部池州郝政與¶
降充統制官殿帥尋亦補外蓋用公言也其在春¶官雖
無言責而論思獻納尤多如開數路而求賢¶以補郎曹
教兩淮之民兵以備緩急監司毋多騶¶從以費州郡諸
路時行推排以惠貧民減宗子取<md:KR4d0266_SBCK_121-8b>¶應舉以廣族睦之恩
増四川銓試律義以嚴門¶子之選求人才者大臣之職
舉将才者二府之責¶馭軍宜嚴侈俗宜禁劇郡擇守以
<pb:KR4d0266_WYG_121-9b>
備監司之選治¶行列薦必推實迹之求中武舉者勿換
文資宰巖¶邑者必因薦舉每進見縷縷為上陳之其在
講¶筵因講易之家人損二卦深陳一家之道損上益¶下
之義嘗侍燕閒賜坐從容上問日飲幾何¶所餌何藥官
逰所歴何地嘗當春時¶上問玉堂花木云卿於此亦少
進杯杓及歸院¶即宣賜流香果實恩意周洽如此公屢
求退為<md:KR4d0266_SBCK_121-9a>¶祠官上曰卿公㢘必能為朕牧養小民乃以徽¶
猷閣學士知建寕公自除大宗伯至是衣帯鞍馬¶再膺
<pb:KR4d0266_WYG_121-10a>
蕃錫都門祖饑從臣分韻賦詩朝士以詩贈¶行觀者歎
息如二疏焉其在建寧未幾移鎮紹興¶公力祈免不拜
新命章數上乃被提舉玉隆宫¶之除以歸公還家省松
楸㑹親友奨後進藏書萬¶卷周覽無倦鄉閭有枉抑不
伸孤弱無告或貧不¶能舉婚喪或不能詣吏部試禮部
者公皆全而濟¶之至親近族或月有所給焉繼領南京
鴻慶宫十¶六年今上登位以覃霈轉通議大夫又特頒<md:KR4d0266_SBCK_121-9b>¶詔奨進龍圖閣學士下詔求言公乃上疏言先¶正司馬
<pb:KR4d0266_WYG_121-10b>
光嘗論人君之大徳有三曰仁曰明曰武¶致治之道有
三曰官人曰信賞曰必罰又言當法¶夀皇之孝與勤儉
遵行¶夀皇之畏天愛民任人納諫又言毋恃和好之安¶
而忘備禦之謀紹興改元領大平興國宫告老以¶通奉
大夫致其仕公夀登八十闔室驩躍於立春¶講慶命章
彩服重行拜舞捧觴稱夀鼔吹並作内¶外姻舊載酒設
禮撰為詩歌以賛美之尋開賔筵¶踰月乃罷閭里歆艷
以為盛事五月八日<md:KR4d0266_SBCK_121-10a>¶皇上受禪覃霈於是有正議之命
<pb:KR4d0266_WYG_121-11a>
閏十月降詔撫¶問賜銀匳藥茗王人踵門恩光赫奕前
此未覩也¶公姿禀特異年寖髙體益強一日疾作粥¶食
為廢湯劑靡効乃語諸子曰吾目可瞑吾愛¶君憂國之
心不可冺無一語及家事薨於正寝¶實慶元四年七月
二十九日也訃聞¶天子憫之於是有銀青之贈公娶蔡
氏累封¶至淑人兩遇慶夀恩以子加封咸寧郡夫¶人夫
人與公同生於甲午先公八年卒子六人元¶謙早世元
晉奉議郎主管台州崇道觀元益從政<md:KR4d0266_SBCK_121-10b>¶郎監潭州南嶽
<pb:KR4d0266_WYG_121-11b>
廟元豫儒林郎監潭州南嶽廟元¶渙承事郎監筠州新
昌縣酒税元復國子監發觧¶元豫元復皆先卒女二人
長已笄而亡次適承節¶郎趙師復孫十二人國器承事
郎知吉州太和縣¶丞國華修職郎新興國軍司户參軍
國均承務郎¶新監紹興府支監倉國成承奉郎新監温
州支監¶倉國光國棟國樞國祥國蓍國基國俊國紀孫
女¶六人長適從政郎南康縣丞吕伯固次適陳光向¶大
榮黄策皆舉進士餘未行曽孫男三人女四人¶皆幼諸
<pb:KR4d0266_WYG_121-12a>
孤将以某年月日塟於可封鄉梁家<md:KR4d0266_SBCK_121-11a>¶湖之原從蘄春夫
人之兆也公忠孝天得方重質¶實自奉清儉待人謙和
言不妄發宇量恢恢莫測其¶際而開心見誠學問醇正
識趣超詣處事精審慮¶患深長每先事而言或者以為
過計已而信然宜¶春太夫人享年九十有八時公年六
十象服委¶蛇金紫怡愉七迎板輿就養公館士大夫榮
之元¶晉等承顔養志皆就祠禄元渙雖任筦𣙜間求檄¶
歸侍乃屬疾捐館三子皆在左右云先是元晉以書¶赴
<pb:KR4d0266_WYG_121-12b>
告於予曰先公辱下執事與㳺乆故甚厚非執¶事誰宜
銘予不得辭公為守令有惠化為部使者<md:KR4d0266_SBCK_121-11b>¶有風稜待制
劉公國瑞状公行實備矣兹不重出獨¶表其在言職銘曰¶
諫罔惟行后罔聖名諫往惟咈臣罔¶孝宗惟天為崇從
諫一者聖名獨隆温温張公不¶婞厥衷不媕厥躬惟樸
故忠朝陽在東鳴鳯梧桐¶匪鳯則鳴惟天為聰文皇㣲
珪臣主惟㣲一舜一䕫¶不在淳熙¶
　　　　故工部尚書章煥閣直學士朝議大夫贈¶通
<pb:KR4d0266_WYG_121-13a>
　　　　議大夫謝公神道碑¶
淳熙聖人睿文自天典學日新遵道隆儒先路五<md:KR4d0266_SBCK_121-12a>¶三於
是儒學之士雲滃川匯人舒向家毛鄭也而¶其耋艾典
刑之尤者在二淛則霅川程公泰之在¶西蜀則眉山李
公仲仁在江西則清江謝公昌¶國也然程李二公或以
經學鳴或以史學鳴或以¶文詞鳴曰經而經曰史而史
曰文而文者其惟謝¶公乎公諱諤昌國其字也家臨江
之新喻其先叔¶方唐武徳初都督洪州因家於髙安至
<pb:KR4d0266_WYG_121-13b>
元和(闕/)年徙¶居新淦十世而懋與弟岐子舉㢘世充同
登元豐¶八年進士第時稱臨江四謝舉廉字民師有藍
溪¶集東坡蘇公與之論文有書尤稱其世上無真是<md:KR4d0266_SBCK_121-12b>¶之
詩葢公四世伯祖也曽祖臻祖誠父革皆不仕¶始徙居
新喻自號清風老人累贈太中大夫母¶胡氏累贈淑人
公幼敏而愿不妄語書日記千¶言既冠文名載振屢薦
名最後首送紹興二十七¶年第進士授迪功郎峽州夷
陵縣主簿未赴江西¶常平使者王傳檄公攝撫州樂安
<pb:KR4d0266_WYG_121-14a>
縣尉公條治盜¶方畧上部使者其要在開其徒自告三
十一年至¶夷陵適北陲有釁羽檄旁午邑缺員令州請
於使¶以公兼邑事軍無乏興民亦不擾循左修職郎
陞¶左從政郎授吉州録事參軍病死者舊瘞以鞂往<md:KR4d0266_SBCK_121-13a>¶往
暴骨公白郡取官船棄材以棺斂之民有陳其¶姓者僮
胠其篋以遁有隠盜者陳訴之官辭過其¶實反為隐盜
者誣訴連帥龔公茂良思欲沒入陳¶之産公為書以白
帥陳氏竟免而帥亦以是知公¶以薦者改左宣教郎知
<pb:KR4d0266_WYG_121-14b>
袁州分宜縣表孝弟崇學¶校政尚忠厚縣名難理積負
於郡者數十萬一嵗¶常賦之外又鑿空索緍錢二萬餘
公嘆曰桑𢎞羊¶復生亦不能矣乃疏其弊於諸郡使力
求捐損¶得損亡幾以母憂去後令許公繼請於¶朝竟蠲
積負十三萬緡至公在言路又以分宜及<md:KR4d0266_SBCK_121-13b>¶秀之華亭月椿
同奏詔兩路漕臣躬至二邑㢘訪¶故袁之四邑例蠲正
額民錢僅二萬而華亭又數¶倍焉分宜之民始有生意
服除請為祠官以便養¶親授主管台州崇道觀尋丁父
<pb:KR4d0266_WYG_121-15a>
憂服除授幹辦行¶在諸司糧料院除國子監主簿太學
博士監察御¶史先是州縣役法乆蠧公里居時嘗教其
里之人¶自占户之甲乙産之髙下髙役者自請承之編
為¶一書命曰義役至是以聞於上下之諸路民多¶便之
又論民之繇役有曰保長者有十二患又論¶湖州安吉
夏租繭絲之征既輸細絲又輸細綾又輸細絹請<md:KR4d0266_SBCK_121-14a>¶蠲其
一從之除殿中侍御史論大夫八習曰不¶恤曰狥私曰
貪恣曰刻薄曰侈汰曰輕率曰詐偽¶曰隐蔽凡此八習
<pb:KR4d0266_WYG_121-15b>
為民八患宜法惕之官刑以警¶之除侍御史首論已然
之惡為易見未然之姦為¶難知謂之姦者冥於心晦於
迹未易研究¶上嘉納之淳熙十四年淮浙大旱七月詔
求直言¶乃陳缺政如繫獄之淹如征商之苛如𣙜酤之羡¶
如經總月椿之筭緡如越州廣徳軍之和買又條¶振貸
七策其要在勸分從之除右諫議大夫兼侍¶講尚書因
言於上曰先儒論學先致知經者<md:KR4d0266_SBCK_121-14b>¶致知之源帝王之學
先稽古書者治道之本故觀¶經者當以書為本觀書者
<pb:KR4d0266_WYG_121-16a>
當證以後世之得失¶上曰人君不知學則必至於自怠
如唐太宗非無¶功也而不知學卿謂讀書取證於後世
者甚善¶上又言及學問公對曰天下之事立本救弊而
已¶臣嘗聞陛下論及允執厥中葢中者本也中則¶不倚
自然無弊上曰聖人所以貴中者無過與¶不及也嘗夜
召見論及南北事上曰當乗機㑹¶公曰機㑹雖不可失
而舉事亦不可輕¶上曰甚善公每遞宿必召見賜坐賜
茶從容問曰<md:KR4d0266_SBCK_121-15a>¶聞卿與邵雍從㳺雍學問甚好公具陳本
<pb:KR4d0266_WYG_121-16b>
末¶上曰雍論性可取朕於性説獨取孔子性相近與¶上
智下愚之説其言簡而易明自孔孟而下論性¶者愈煩
皆失性之本公對曰陛下論性真得其¶要上又問雍曽
見伊川否公對曰程頥時雍尚¶幼雍父忠者得頥之傳
上問曰觀雍議論多出¶於易有易觧否公對曰有其觧
明白雍初封沖晦¶處士加封頥正先生皆自公發之今
上登極公¶獻十銘其詞曰業成而難其敗或易兢兢保
之常¶恐失墜道甚簡易在尊所聞帝王之學匪藝匪文<md:KR4d0266_SBCK_121-15b>¶
<pb:KR4d0266_WYG_121-17a>
畏天之威主徳為最水旱風雷天之仁愛存心公¶正治
之所起毫釐之私患及千里妄賞不勸妄罰¶不畏賞罰
大權以妄為忌貪吏虐民戒石莫聴奨¶亷以檄捷於號
令民之疾苦幽逺難知日訪日問¶猶恐或遺財在天下
理之以義未聞刻斂其罪在¶吏亂之所生非止夷狄姦
回諛説尤害於國自治¶十全可以理外重乃輕馭輕動
為戒又䟽二事其¶一則謂治天下必有家法以為一定
長乆之道其¶二則謂舉人望之賢以聳動中外則巍巍
<pb:KR4d0266_WYG_121-17b>
之功易¶以有成時稱十銘如李衞公丹扆箴云因經筵
勸<md:KR4d0266_SBCK_121-16a>¶講又陳二節三近累百千言大槩謂所當節者二¶曰
宴飲曰妄費所當近者三曰執政大臣曰舊學¶名儒曰
經筵列職未幾補闕薛公叔佀拾遺許公¶及之有詔各
與卿監以示褒擢公獻疏曰以補¶遺遷卿監官固陞矣
意則非也况此二職¶夀皇復建之所以導諫用意至逺
若驟廢之非新¶政所宜公嘗言有直諫有寓諫直諫者
言之難受¶之尤難寓諫者言之易受之亦易嘗進講至
<pb:KR4d0266_WYG_121-18a>
書無¶逸嗣王其監於兹言於上曰監之一字帝王¶治功
根本由三代以監戒之詞為常所以<md:KR4d0266_SBCK_121-16b>¶治多而亂少堯舜
之慈儉禹之菲飲食卑宫室湯¶之不邇聲色不殖貨利
皆周公所言四君無逸之¶類也太康敗於甘酒桀敗於
酒池厲王敗於荒酒¶幽王敗於沈湎淫佚皆周公所言
商受酒徳之類¶也成王能用其言而躬無逸之行以致
盛治誠可¶為萬世法十六年四月除御史中丞尋權工
部尚¶書六月上章請為祠官甚力除煥章閣直學士知
<pb:KR4d0266_WYG_121-18b>
泉州又辭乃除提舉江州太平興國宫秩滿再請¶者再
既奉祠来歸天下士君子髙其風公始居縣¶之南郭名
其燕坐曰艮齋先生後居<md:KR4d0266_SBCK_121-17a>¶東郭茂林修竹環列其居而
桂尤盛遂以桂山名¶其堂又皆稱桂山先生云紹煕五
年十一月九日¶以疾薨於正寝享年七十有四階朝議
大夫爵清¶江縣開國伯食邑九百戸遺表聞特贈通議
大夫¶娶胡氏封淑人柔恭儉敏壼内之事不以毫髪煩¶
公二子峴宣教郎充江淮荆浙福建廣南路¶都大提㸃
<pb:KR4d0266_WYG_121-19a>
坑冶鑄錢司檢踏官峙先卒三女適進¶士丁南容胡定
彭焆孫男四人淮渭皆登仕郎漳¶澧皆補䕃未命孫女
三人長適進士歐陽珙餘幼公¶孝友温恭出於天性清
風老人喜詩公每征行有<md:KR4d0266_SBCK_121-17b>¶賦詠必寄歸曰以此當綵衣
之戯老人曰以是娱¶我足矣二親耋期而康寧朝夕侍
養怡愉見者感¶化教育二弟皆得公學識有譽庠序諮
中淳熙乙¶未科每謂二弟曰二親髙年兄弟侍養之樂
雖聖¶賢亦所難必公毎云人之立志要以聖賢自期毫
<pb:KR4d0266_WYG_121-19b>
末私意不介胸中然後能與天地相似¶孝宗嘗有恬静
正大之褒故烏臺諫省出入七年¶凡所糾正無異論無
怨言公有文集一百巻經觧¶四十三巻奏議十巻性學
淵源五巻雜志二十巻¶孝史五十巻公之經學受易於
邵雍以達於二程<md:KR4d0266_SBCK_121-18a>¶謂艮者聖人之止无妄者聖人之動
其銘有曰仁¶義忠信葢無常名由近而推則勇於行又
曰出門¶萬里其塗蕩蕩用震以乾是曰无妄學者宗焉
公¶之文祖歐陽公與曽南豐予嘗謂公曰近世¶古文絶
<pb:KR4d0266_WYG_121-20a>
弦矣昌國之文如送陳獨秀序甚似歐而¶南華藏甚似
曽皆我所弗如也予在朝時嘗攜¶二文以示兵部侍郎
蜀人黄均仲秉仲秉以古文¶自命未嘗推表一人至見
此文讀之一過曰好再¶過曰極好三過曰此古人之文
非今人之文也均¶也見文集不少矣而獨未見此文果
何代何人作<md:KR4d0266_SBCK_121-18b>¶也予笑曰此古人今在都中之逆旅将詣
曹而覓¶官黄驚曰乃今人乎慶元元年十一月甲申其
孤¶峴奉公之喪葬於袁州分宜縣神龍鄉鍾山里西¶峰
<pb:KR4d0266_WYG_121-20b>
安覺院之右近太中淑人之塋從公志也後六¶年峴以
書及文林郎歐¶陽朴之状来曰先公葬六年而墓隧之¶
碣未立非敢忘也念先友最故者加少而深知者¶又加
少兼斯二者㣲先生碣之而誰也予因特書¶其大者其
詳則有行状與言行銘曰¶
皇矣維宋奎宿芒動文儒以光漂漢滌唐洛中之<md:KR4d0266_SBCK_121-19a>¶程洞
聖之經南豐之曽司文之盟豐洛以降疇嗣¶其響中興
昌辰謝公其人攡易之藴¶孝宗下問優入程域澄源乎
<pb:KR4d0266_WYG_121-21a>
艮以文而鳴古文勃¶興陟彼曽壇韶鈞其砰有一其得
則百斯世云胡¶傷亷奄有其二公沒六年草鞠新阡碑
於隧前列¶彼下泉¶
　　　　六一先生祠堂碑¶
嘉泰三年夏四月上庠名儒武寕胡公元衡以廷¶尉正
膺帝懋簡作牧廬陵幕府初開延見士民¶顧而喟曰此
邦六一先生之故里也太守今日之<md:KR4d0266_SBCK_121-19b>¶政其将疇師近舍
先生逺取遂霸是宅鄧林而度¶材於北山航滄海而採
<pb:KR4d0266_WYG_121-21b>
珠於盡川於是每夜漏未¶盡十刻先雞以興盛服以出
周諏民瘼允哲民情¶治賦以寛聴訟以詳敷政九思而
後行録囚百慮¶而後决至於精意雩禜體為之瘁禱雨
雨降祝雪¶雪至既十告朔仁形於心化孚於民山農溪
叟咸¶以手加額曰此古儒者之政也前日開府之言其¶
有合哉是足以對越吾鄉先生文忠公矣公一日¶迨暇
登才史君所作六一之堂則又仰而嘆曰古¶者必蔡有
道徳者為樂之祖此禮經明訓也今居<md:KR4d0266_SBCK_121-20a>¶六一之故國撫
<pb:KR4d0266_WYG_121-22a>
喬木之蒼然誦秋聲鳴蝉之賦覽¶唐書五代史之藳峩
如之冠晬如之容忽乎瞻之¶在前也伊欲折白鷺之芰
荷酌青原之石泉社而¶稷之乃無一精舍以妥屏攝以
為邦人考徳問業¶之地不曰室邇而人逺乎面堂之南
得一虛亭増¶築一室就先生之像而祠焉明年四月将
屬士民¶落之移書萬里曰紀祠之碣招神之些不在子
其¶将焉在乃為之作迎享送神之詞曰¶
繄斯文之鼻祖兮肇集成乎素王二太極而三兩¶儀兮
<pb:KR4d0266_WYG_121-22b>
曽謂逺賢於虞唐一刪一定而一繫兮紉天<md:KR4d0266_SBCK_121-20b>¶紀而綴人
綱膊盾止於麟筆兮遏萬祀臣子以無¶将恫岱頹而設
崇兮邪詖燄烈而波狂塞道統之¶三絶兮疇再近孔氏
之光隄無君無父之方割兮¶窣一孟之為坊樸虚無齋
戒之欝攸兮前一韓而後¶一歐陽㣲一聖一賢之澤兮
人倫何怙而不忘惟¶泰元尊之丕仁兮賚先生乎仁皇
上以杗夫法¶宫兮下以玉乎此邦羌此邦之子衿兮疇
莫扈先¶生之芬香耿先生之精爽兮千秋萬歲此邦乎
<pb:KR4d0266_WYG_121-23a>
不¶㤀矧崇永之馬鬛兮宿草風悲而雨荒庸展省之¶不
懐兮獨乆於潁乎相羊雲起青原之峩兮月湧<md:KR4d0266_SBCK_121-21a>¶白鷺之
茫筍有玉版之葅兮樹有羅浮之霜麴西¶江以為酒兮
手北斗以為觴帥諸生北面以迎拜¶兮夀先生乎新堂
乗回風而載雲旗兮忽焉来歸¶乎故鄉¶
　
　
　
<pb:KR4d0266_WYG_121-23b>
　
　
　
　
　
　
　
　¶誠齋集巻一百二十一<md:KR4d0266_SBCK_121-21b>¶<md:KR4d0266_SBCK_122-1a>¶
<pb:KR4d0266_WYG_122-1a>
欽定四庫全書
　誠齋集巻
