# -*- mode: mandoku-view -*-
#+TITLE: 誠齋集
#+DATE: 2015-09-23 10:23:45
#+PROPERTY: JUAN 79


　　　黄御史集序¶
余在中都於書館及士大夫家見唐人詩集畧及¶二百
餘家自謂不貧矣逮歸耕南溪之上永豐明¶府莆陽黄
君沃又遺余以其祖御史公之集其詩¶尤奇葢予在中
<pb:KR4d0266_WYG_080-1b>
都時所未見也詩至唐而盛至晩¶唐而工葢當時以此
設科而取士士皆爭竭其心¶思而為之故其工後無及
焉時之所尚而患無其<md:KR4d0266_SBCK_079-1b>¶才者非也詩非文比也必詩人
為之如攻玉者必¶得玉工焉使攻金之工代之琢則窳
矣而或者挾¶其深博之學雄雋之文於是櫽括其偉辭
以為詩¶五七其句讀而平上其音節夫豈非詩哉至於
晩¶唐之詩則寱而誹之曰鍛鍊之工不如流出之自¶然
也誰敢違之乎御史公之詩如聞新雁一聲初¶觸夢半
<pb:KR4d0266_WYG_080-2a>
白己侵頭餘燈依古壁片月下滄洲如遊¶東林寺寺寒
三伏雨松偃數朝枝如上李補闕諫¶草封山藥朝衣施
衲僧如退居青山寒帶雨古木¶夜啼猿此與韓致光呉
融輩並遊未知其何人徐<md:KR4d0266_SBCK_079-2a>¶行後長者也永豐君自言其
集久逸其父考功公¶始得之僅數巻而已其後永豐又
得詩文五巻於¶吕夏卿之家又得逸詩於翁承贊之家
又得銘碣¶於浮屠老子之宫當御史公之時豈自知其
詩文¶之傳不傳哉然二百年間幾乎泯矣而復傳於二
<pb:KR4d0266_WYG_080-2b>
百年之後然則士之所立顧其可傳與否耳其不¶傳也
奚以戚其復傳也奚以欣余於是獨有得焉¶余見士大
夫子孫承家百年而不毁者或寡矣而永¶豐君能力求
其祖之詩文於二百年之前其可尚¶也夫而永豐之士
有曽時傑與其猶子睎説者得<md:KR4d0266_SBCK_079-2b>¶此書又欣然刻印以供
士君子之好古書者其又¶可尚也夫按唐藝文志御史
諱滔字文江光化中¶為四門博士其集舊曰黄滔集云¶
淳熙三年四月二十六日
<pb:KR4d0266_WYG_080-3a>
　　　　彭少初字序¶
吾友安福彭仲莊少同學且同志中間合而離離¶而合
者三十年余既歸耕南溪得仲莊為族人子¶弟師山林
幽獨之身不落莫矣仲莊間攜其子來¶風骨秀朗文辭
清潤余問其字曰名湛字則未也¶子盍字諸余曰士之
學必有為也穡者為年貿者¶為息士何所為而學也逕
於學以求復其初而已<md:KR4d0266_SBCK_079-3a>¶人之厥初湛如也紛如者至而
湛如者汨是豈其¶初乎哉子也盍問津於孟溯洄於顔
<pb:KR4d0266_WYG_080-3b>
滌源於堯舜¶禹湯文武周公孔子則子之所謂初者庶
幾復乎¶爾也借曰未復庶幾近乎爾也借曰未近庶幾
不¶逺乎爾也願字曰少初因書以遺之年月日楊萬¶里
序¶
　　　　陳睎顔和簡齋詩集序¶
古之詩倡必有賡意焉而已矣韻焉而已矣非古¶也自
唐人元白始也然猶加少也至吾宋蘇黄倡¶一而十賡
焉然猶加少也至於舉古人之全書而<md:KR4d0266_SBCK_079-3b>¶盡賡焉如東坡
<pb:KR4d0266_WYG_080-4a>
之和陶是也然猶加少也葢淵明¶之詩纔百餘篇爾至
有舉前人數百篇之詩而盡¶賡焉如吾友敦復先生陳
睎顔之於簡齋者不既¶富矣乎昔韓子蒼答士友書謂
詩不可賡也作詩¶則可矣故蘇黄賡韻之體不可學也
豈不以作焉¶者安賡焉者勉故歟不惟勉也而又困焉
意流而¶韻止韻所有意所無也夫焉得而不困今睎顔
是¶詩賡乎人者也而非賡乎人者也寛乎其不逼也¶暢
乎其不塞也然則子蒼之所艱睎顔之所易豈¶惟易子
<pb:KR4d0266_WYG_080-4b>
蒼之所艱又將増和陶之所少也大抵夷<md:KR4d0266_SBCK_079-4a>¶則遜險則競
此文人之奇也亦文人之病也而詩¶人此病為尤焉惟
其病之尤故其奇之尤葢病行¶於大逵窮髙於千仞之
山九縈之蹊二者孰奇孰¶不奇也然奇則奇矣而詩人
至於犯風雪忘飢渴¶竭一生之心思以與古人爭險以
出奇則亦可憐¶矣然則險愈競詩愈奇詩愈奇病愈痼
矣今是詩¶也韻聴乎簡齋而詞出乎睎顔辭出乎睎顔
而韻¶若未始聴乎簡齋者不以其爭險故歟使睎顔不
<pb:KR4d0266_WYG_080-5a>
與簡齋競於險以搴其奇此其心必有所鬱於中¶而不
快而其辭必有所渟於藴而不決也然睎顔<md:KR4d0266_SBCK_079-4b>¶與簡齋爭
言語之險以出其奇則韙矣抑猶在癡¶&KR0219;之間乎劬於
詩而紓於仕鋭於追前輩而鈍於¶取世資睎顔之黠也
秖其為癡也睎顔之癡也秖¶其為賢也睎顔此詩既成
集也請序於澹庵先生¶胡公而復諉某書其後年月日
楊萬里序¶
　　　　黙堂先生文集序
<pb:KR4d0266_WYG_080-5b>
予來毗陵之數月欲於事外陰求是邦之良士未¶暇也
一日有秀才陳生簵者來謁予貌甚野氣甚¶靜予固異
之坐之而扣其挾則吃吃言伊川之學¶予益怪焉葢是
學也今之大夫久矣其諱談也不<md:KR4d0266_SBCK_079-5a>¶惟大夫也今之士亦
然而生獨不然其不可怪也¶乎問之葢黙堂先生陳公
之子也然則其不諱談¶也又奚怪焉葢昔者道學之正
統八傳而至孔子¶若顔子曽子則見而傳之若子思孟
子則聞而傳¶之統之至於孟子也其前無絶其後無嗣
<pb:KR4d0266_WYG_080-6a>
嗣千有¶餘嵗之絶者不在伊川乎其學以天理為宗以
致¶知為力以仁為寤以敬為守以誠為歸曠乎聖門¶之
孔邇忽乎斯道之來前也一時之士從之學者¶豈少也
得之者謝氏而止耳游氏而止耳楊氏而¶止耳黙堂先
生楊氏之髙弟也且親焉吾聞其人<md:KR4d0266_SBCK_079-5b>¶矣吾仰其風矣未
見其書也問諸簵則有文集若¶干巻就求而觀之其辭
質而達其意坦而逺其氣¶暢而幽至於立朝廷當言責
正君心排權臣蹇蹇¶不折也是豈今之所謂文哉葢道
<pb:KR4d0266_WYG_080-6b>
學之充乎其中¶而溢乎其外形乎其躬而聲乎其言者
歟既歸其¶書於簵而簵請序於予予謝曰先生此書豈
以序¶之作不作而為傳不傳哉序或不可以廢也亦必¶
其人而後可也如予者豈果所謂其人乎然士之騖¶於
文也至於今亦極矣文彌工道彌邈極甚必反¶其不待
於先生此書乎序此書予不知其可也一<md:KR4d0266_SBCK_079-6a>¶言以諗學者
予不知其不可也先生諱淵字幾叟¶嘗為正言終官宗
正少卿南劍人了翁之猶子云¶年月日楊萬里序
<pb:KR4d0266_WYG_080-7a>
　　　　胡徳輝蒼梧集序¶
予始至郡署即登所謂多稼亭者視其榜三大字¶皆漢
𨽻葢太史胡公徳輝之書也予於是知徳輝¶工於書後
因求州之碑板首得子城記亦𨽻其書¶古其辭聱牙恢
奇書之初則戛戛已而瀏瀏亦徳¶輝作也予於是知徳
輝深於文退而求其文朞年¶而後得蒼梧集於法曹掾
髙君諏之又得其為人<md:KR4d0266_SBCK_079-6b>¶於潤州别駕錢侯之望葢徳輝
自少入太學以藝¶文登進士第嘗學經術於龜山楊先
<pb:KR4d0266_WYG_080-7b>
生學名節於¶元城劉先生其仕也嘗因陳少陽上書而
徳輝視¶其草投畀蒼梧既得東歸召用嘗為郎又以參
政¶李公泰發之客見惡於秦丞相坐廢飢寒困窮以¶死
予於是又知徳輝之賢夫士固有終身學之不¶能一日
行之者豈徳輝之謂哉屢躓而屢不悔其¶可敬也夫其
可歎也夫然吾猶有為徳輝歎者君¶子必有所立有立
矣不必有遇有遇矣不必有傳¶其有遇者天也其有傳
非天也人也天者可置<md:KR4d0266_SBCK_079-7a>¶人者可恃雖然古之人其立者
<pb:KR4d0266_WYG_080-8a>
泯然其傳者卓然¶未之有也其立者卓然其傳者泯然
葢有之也則¶所謂人者其又可恃乎若徳輝所立其不
卓然矣¶哉而其歿距今幾年予欲求其文訪其遺事朞
年¶而後得之其不可恃也如此此予所以為徳輝而¶歎
也嗟乎徳輝且然而況予乎其子某命予序徳¶輝之文
不知他日有求予之序如予求徳輝之文¶者乎然則予
亦奚暇為徳輝而歎也哉徳輝諱珵¶世為毗陵人年月
日楊萬里序
<pb:KR4d0266_WYG_080-8b>
　　　　洮湖和梅詩序<md:KR4d0266_SBCK_079-7b>¶梅之名肇於炎帝之經著於説命之書召南之詩¶然以
滋不以象以實不以華也豈古之人皆質而¶不尚其華
歟然華如桃李顔如蕣華不尚華哉而¶獨遺梅之華何
也至楚之騷人飲芳而食菲佩芳¶馨而服葩藻盡掇天
下之香草嘉禾以苾芬其四體¶而金玉其言語文章葢
逺取於江蘺杜若而近捨¶梅豈偶遺之歟抑亦梅之未
遭歟南北諸子如陰¶鏗何遜蘇子卿詩人之風流至此
<pb:KR4d0266_WYG_080-9a>
極矣梅於是時¶始一日以花聞天下及唐之李杜本朝
之蘇黄崛¶起千載之下而躪藉千載之上遂主風月花
草之<md:KR4d0266_SBCK_079-8a>¶夏盟而梅於其間首出桃李蘭蕙而居客之右葢¶
梅之有遭未有盛於此時者也然色彌彰用彌晦花¶彌
利實彌鈍也梅之初服豈端使然哉前之遺今¶之遭其
信然歟吾友洮湖陳睎顔葢造次必於梅¶顛沛必於梅
者也嘉愛之不足而吟詠之吟詠之¶不足則盡取古今
詩人賦梅之作而賡和之寄一¶編以遺予曰從古此詩
<pb:KR4d0266_WYG_080-9b>
已八百篇矣不盈千篇吾¶未止也予讀之而驚曰一何
豐耶豐而不奇則亦¶畏耳一何奇也予嘗愛陰鏗詩云
花舒雪尚飄照¶日不俱消蘇子卿云秖言花是雪不悟
有香來唐<md:KR4d0266_SBCK_079-8b>¶人崔道融云香中别有韻清極不知寒是三
家者¶豈畏疎影横斜之句哉今睎顔之詩同梅而清清¶
在梅前同梅而馨馨在梅外其於三家者所謂未¶聞以
千里畏人者也或謂物耋則妖興梅亦有妖¶睎顔此詩
非睎顔語也梅之妖馮睎顔而語也或¶曰非彼馮此乎
<pb:KR4d0266_WYG_080-10a>
爾繄此即彼乎爾夫語怪聖門所¶諱予又烏知二説之
然不然哉因併書之年月日¶楊萬里序¶
　　　　似剡老人正論序¶
吾友安福李與賢自紹興丁卯與予同學於清純<md:KR4d0266_SBCK_079-9a>¶先生
之門是時予少與賢十嵗與賢長身玉立大¶冠如箕喜
滑稽善談笑予每閉齋房呻藳簡劌心¶斵肺於文字間
若癡若迷若憊若病無以自拔此¶身於蠧魚螢火之林
與賢剥啄竹户一見則抵掌¶絶倒如見何平叔衞叔寳
<pb:KR4d0266_WYG_080-10b>
予幽憂眵昏之病不知¶釋然去體也既而予以官游南
北西東與賢之為¶見不數而與賢之談笑常參前忽後
也今年與賢¶以予嘗謁太常遭值¶夀聖慈闈七旬慶
夀湛恩賜爵一日衣九品服蹟¶門三十八年之契闊欣
戚把燭相對申旦不寐葢<md:KR4d0266_SBCK_079-9b>¶予與與賢皆為老翁矣予端
憂索居少年意氣之¶豪放壯偉燄然如蜺者葢索然如
秋矣而與賢之¶談笑猶尚少也間出其所著一編曰似
剡正論示¶予予披而讀之曰此文決讞經史之疑獄者
<pb:KR4d0266_WYG_080-11a>
歟平¶反古今之罪功者歟世無此作久矣惟晩唐劉蜕¶
沈顔皮日休羅江東本朝李泰伯諸賢尤工於斯¶亦窮
於斯者也具此味續此風得此體者¶不在吾與賢乎嗟
乎大胾鉅臑甘膬豐碩固可飽¶也然既飽之餘周之歜
楚之芰王戎之李陸羽之¶荈其泠然之芬超然之韻獨
可廢乎與賢此書若<md:KR4d0266_SBCK_079-10a>¶以示求飽之士及韻勝之士必有
嗜者矣與賢亦¶謹其嗜哉與賢名燧嘗與其子偕薦名
晚當特奏¶名不就似剡葢以其所居似剡溪故自號云
<pb:KR4d0266_WYG_080-11b>
淳熙¶甲辰十月三日誠齋野客楊萬里序¶
　　　　達齋先生文集序¶
某生於南溪長於南山既冠而學於安福紹興庚¶午與
叔父達齋先生同舉於禮部皆聞罷甲戌再¶同舉於禮
部遂同年䇿第某於是始一至南溪謁¶族親鄰曲葢有
不相識者問故居則盡為藜藿矣¶問童子釣游之地則
茫然不可尋矣達齋憫然字<md:KR4d0266_SBCK_079-10b>¶謂予曰廷秀乎子吾鄉廷
秀非異縣廷秀也子¶歸乎與吾白首竹林吾樂也於是
<pb:KR4d0266_WYG_080-12a>
某始有歸志後¶四年某自贑掾辭滿乃歸南溪卜築於
達齋之西¶自是日往還相唱酬非之官無日不還往不
唱酬¶也後十二年某宰奉新達齋宰麻陽亦數得書是¶
嵗冬某以収召為國子博士入脩門見朝士一日¶見侍
御史李公粹伯公顰蹙曰子得達齋消息乎¶諸公間方
議薦之嘻今死矣於是公與某相視出¶涕後十四年達
齋之子璧始能叙次其詩文若干¶巻請某序之某哭曰
某尚忍序吾叔父之文集乎<md:KR4d0266_SBCK_079-11a>¶賢如吾叔父文如吾叔父
<pb:KR4d0266_WYG_080-12b>
而止於斯既不位而不¶年人歟天乎雖然斯人無遇於
今斯文當有遇於¶後也則序之曰斯文非今人之文古
人之文也斯¶詩非今人之詩古人之詩也葢賦似謝莊
詩似髙¶適文似列禦冦云達齋諱輔世字昌英達齋其
自¶號也終官左宣教郎知沅之麻陽縣得年五十璧¶其
長子也次奎淳熙甲辰十二月日姪具位楊¶萬里序¶
　　　　江西宗派詩序¶
江西宗派詩者詩江西也人非皆江西也人非皆<md:KR4d0266_SBCK_079-11b>¶江西
<pb:KR4d0266_WYG_080-13a>
而詩曰江西者何繫之也繫之者何以味不¶以形也東
坡云江瑤柱似荔子又云杜詩似太史¶公書不惟當時
聞者嘸然陽應曰諾而已今猶嘸¶然也非嘸然者之罪
也舍風味而論形似故應嘸¶然也形焉而已矣髙子勉
不似二謝二謝不似三¶洪三洪不似徐師川師川不似
陳后山而況似山¶谷乎味焉而已矣酸鹹異和山海異
珍而調胹之¶妙出乎一手也似與不似求之可也遺之
亦可也¶大抵公侯之家有閥閱豈惟公侯哉詩家亦然
<pb:KR4d0266_WYG_080-13b>
窶¶人子崛起委巷而一旦紆以銀黄纓以端委視之言<md:KR4d0266_SBCK_079-12a>¶公侯也貌公侯也公侯則公侯乎爾遇王謝子弟¶公侯
乎江西之詩世俗之作知味者當能别之矣¶昔者詩人
之詩其來遙遙也然唐云李杜宋言¶蘇黄將四家之外
舉無其人乎門固有伐業固有¶承也雖然四家者流一
其形二其味二其味一其¶法者也葢嘗觀夫列禦㓂楚
靈均之所以行天下¶者乎行地以輿行波以舟古也而
子列子獨御風¶而行十有五日而後反彼其於舟車且
<pb:KR4d0266_WYG_080-14a>
烏乎待哉¶然則舟車可廢乎靈均則不然飲蘭之露餐
菊之¶英去食乎哉芙蓉其裳寳璐其佩去飾乎哉乘吾<md:KR4d0266_SBCK_079-12b>¶桂舟駕吾玉車去器乎哉然朝閬風夕不周出入¶乎宇
宙之忽然耳葢有待乎舟車而未始有待¶乎舟車者也
今夫四家者流蘇似李黄似杜李¶蘇之詩子列子之御
風也杜黄之詩靈均之乗桂舟¶駕玉車也無待神於詩
者歟有待而未嘗有待¶者聖於詩者歟嗟乎離神與聖
李蘇李蘇乎爾杜¶黄杜黄乎爾合神與聖李蘇不杜黄
<pb:KR4d0266_WYG_080-14b>
杜黄不李¶蘇乎然則詩可以易而言之哉秘閣脩撰給
事程公¶以一世儒先厭直而帥江西以政新民以學賦
政¶如春而燠如秋而肅葢二年如一日也迨暇則把<md:KR4d0266_SBCK_079-13a>¶酒
賦詩以黼黻乎翼軫而金玊乎落霞秋水嘗試¶登滕王
閣望西山俯章江問雙井今無恙乎因謂¶曰江西宗派
圖吕居仁所譜而豫章自出也而是¶派之鼻祖雲仍其
詩往往放逸非闕歟於是以謝¶幼槃之孫源所刻石本
自山谷外凡二十有五家¶彚而刻之於學宫將以興發
<pb:KR4d0266_WYG_080-15a>
西山章江之秀激揚¶江西人物之美鼓動騷人國風之
盛移書諗予曰¶子江西人也乎序斯文者不在子其將
焉在予¶三辭不獲則以所聞書之篇首云淳熙甲辰十
月¶三日廬陵楊萬里序<md:KR4d0266_SBCK_079-13b>¶　　　　獨醒雜志序¶
古者有亡書無亡言南人之言孔子取之夏諺之¶言晏
子誦焉而孔子非南人晏子非夏人也南北¶異地夏周
殊時而其言猶傳未必垂之䇿書也口¶傳焉而已矣故
<pb:KR4d0266_WYG_080-15b>
秦人之火能及漆簡而不能及伏¶生之口然則言與書
孰堅乎哉雖然言則堅矣而¶言者有時亡也言者亡則
言亦有時而不堅也書¶又可廢乎書存則人誦人誦則
言存言存則書可¶亡而不亡矣書與言其交相存者歟
廬陵浮雲居¶士曽達臣少則意於問學慨然有志於當
世非素<md:KR4d0266_SBCK_079-14a>¶隠者也嘗與當世之士商畧古今平章前代之
豪¶傑知光武不任功臣而知其有大事得論諫知武¶侯
終身無成而知司馬仲達實非其對知鄧禹之¶師無敵
<pb:KR4d0266_WYG_080-16a>
而知其短於馭衆知孫權之兵不勤逺畧¶而知其度力
之所能若夫以兵車為活城以紙鳶¶為本於兵器談者
初笑之中折之卒服之古之人¶葢有生不用於時而沒
則有傳於後夫豈必皆以¶功名之焯著哉一行之淑一
言之臧而傳者多矣¶其不傳者亦不少矣豈有司之者
歟抑有幸有不¶幸歟抑其後世之傳不傳亦如當時之
用不用皆<md:KR4d0266_SBCK_079-14b>¶出於適然歟是未可知也若達臣之志而不
用世¶可歎也既不用世豈遂不傳世歟達臣既沒吾得
<pb:KR4d0266_WYG_080-16b>
其書所謂獨醒雜志十巻於其子三聘葢人物之¶淑慝
議論之與奪事功之成敗具載之無諛筆也¶下至謔浪
之語細瑣之彚可喜可笑可駭可悲咸¶在焉是皆近世
賢士大夫之言或州里故老之所¶傳也葢有予之所見
聞者矣亦有予之所不知者¶矣以予所見聞者無不信
知予之所不知者當無¶不信也後之覽者豈無取於此
書乎淳熙乙巳十¶月十七日誠齋野客楊萬里序<md:KR4d0266_SBCK_079-15a>¶　¶¶誠齋集巻八十<md:KR4d0266_SBCK_079-15b>¶<md:KR4d0266_SBCK_080-1a>¶
<pb:KR4d0266_WYG_081-1a>
欽定四庫全書
　誠齋集巻八十¶一
　　　　　　　　　　　　宋　楊萬里　撰
　¶　序¶
　
