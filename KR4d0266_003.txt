# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:10.131193
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0515-003誠齋集-卷第三.
<pb:KR4d0266_SBCK_003-1a>¶
誠齋集卷第三¶
　　　　　　　廬陵楊　萬里　廷秀¶
　詩¶
　　江湖集¶
　　　薄晚絶句¶
春氣吹人不作醒病身感物底心情斜陽也不蔵¶
人老偏照霜髭一兩莖¶
暫出嫌喧可得除漫游乆廢未全無路逢塩裡知¶
城近店有雞聲覺日晡¶
　　　興主簿叔𬞞飲䏈句¶
<pb:KR4d0266_SBCK_003-1b>¶
蕨含春味紫如椽酒入春風浪似山(廷秀)未信乾¶
坤非細物小吞螺浦半杯閻(昌英)¶
　　　永和遇風¶
未嫌春晚不多花只愛青原緑似爪剰𣣔開懷細¶
巖嶽可堪病眼着風沙待舩小立看鴎沒倚杖㣲¶
吟儘㡌斜客裡更無詩遣悶不愁兩鬢不成華¶
　　　金甖花䏈句¶
兩日風狂雨更顛取将暖去正衣單(昌英)金甖花¶
發闗誰事何用夜來如許寒(廷秀)¶
　　　彦通叔祖約游雲水寺二首¶
<pb:KR4d0266_SBCK_003-2a>¶
出門天色隂晴半著雨途間進退難知得招提在¶
何許只慿田父指林間¶
竹深草長綠冥冥有路如無久断行風亦恐吾愁¶
寺逺慇懃隔雨送鍾聲¶
　　　和昌英主簿叔乆雨¶
積雨今晨也解休慇懃日脚傍花流半明衣桁烘¶
梅潤全為農家放麥秋更著好風墮清句不知何¶
地頓閑愁新晴佳處無人㑹隔柳一聲黄栗留¶
　　　憫旱¶
鳴鳩喚雨知喚晴水車夜啼聲徹明乖龍嬾睡未¶
<pb:KR4d0266_SBCK_003-2b>¶
渠醒阿香推熱呼不譍下田半濕髙全圻㓜秧𣣔¶
焦老差碧書生所向便四壁賣漿逢寒步逢棘還¶
家浪作飽飯謀買田三歳兩無秋一門手指百二¶
十萬斛量不盡窮愁小児察我惨不樂旋沽村酒¶
聊相酌更哦子美醉時歌焉知餓死填溝嶽水車¶
啞啞止復作¶
　　　和蕭伯振禱雨¶
雲氣㣲昇又霍然虗疑數㸃長三川渚東秔稻今¶
無雨杜曲桒麻莫問天餓死何愁更平糴野夫半¶
去只荒田來辞託命長鑱柄黄獨那能支一年¶
<pb:KR4d0266_SBCK_003-3a>¶
　　　旱後郴冦又作¶
自憐秋蝶生不早只與夜蛩聲共悲眼邊未覚天¶
地寛身後更用文章為去秋今夏旱相継淮江未¶
浄郴江沸餓夫相語死不愁今年官免和糴不¶
　　　旱後喜雨四首¶
雲頭造次便能開雨脚商量半𣣔來舊日催詩元¶
要雨如今雨却索詩催¶
検校西疇首忍囬雨佳小恨較遲來抄雲浙玉何¶
曽夢只擬禾孫作粥&KR0891;¶
竟夏興雲只苦風入秋今雨稍宜農怪來霹靂轟¶
<pb:KR4d0266_SBCK_003-3b>¶
枯樹知向前山起卧龍¶
宻洒踈飄儘自由通宵到曉未須休平生愁聴芭¶
蕉雨何事今來聴不愁¶
　　　秋日見橘花二首¶
花淨何須艶林深不隔香初聞無處覓小摘莫令¶
長春落秋仍發梅兼雪未强縹瓷汲寒甃淺浸一¶
枝凉¶
不夜非闗月無風也自香著花能許細落子不多¶
長玉糝開猶半金鬚撚更强得秋何恨晩映暑却¶
生凉¶
<pb:KR4d0266_SBCK_003-4a>¶
　　　題吉水余端䝉明府縣門飛鳬閣¶
塵外塵中儘靜喧閣前閣後且山川秋生踈雨㣲¶
雲處月仄青原白鷺邊眼冷庾樓聊復此人如葉¶
令更差賢從公𣣔徃其如嬾著句無佳莫浪傳¶
　　　題周鯁臣浩齋¶
浩翁曲肱一浩齋焉知廊廟與蒿萊此翁定復死¶
不死舊齋又新有賢子齋前種樹初如椽如今過¶
雲𣣔造天作人誰無半㸃氣草動風驚便心醉囬¶
山倒海不関身古人與我各何人杉溪老人是翁¶
友拈岀問渠領否¶
<pb:KR4d0266_SBCK_003-4b>¶
　　　送胡季永赴漕試¶
兔目著花官樣黄氷輪飄子秋風香誰騎瘦馬蹈¶
詞埸澹翁庭堦玉雪郎天於賢侫真不省不應阿¶
翁有阿永景升児子漫谷量未識一丁惟啗餅阿¶
永胸中幾許書石渠奄有仍更餘毛錐半㸃不籧¶
篨羽鏃一脱無犀渠當家衣鉢更誰付鏁㕔小借¶
梯雲路澹翁嚴冷縱不嬉㱕來滕上安文度¶
　　　送瀛洲先生元举叔談命郡城¶
誰遣談天太逼真取憎造物得辞貧不妨小隠君¶
平肆戲與人間閲貴人¶
<pb:KR4d0266_SBCK_003-5a>¶
　　　四十二叔祖母劉氏太孺人挽詞¶
夫人自七十有母尚期頥不遣千山訃猶應一病¶
遲孝留天下口身立女中師到得君羮美翻令頴¶
谷悲(慟而病竟不起/夫人縁得母訃一)¶
　　　四十九叔母祖朱氏孺人挽詞¶
憶哭清湘掾諸孤未裡頭盛年能素節凜氣却清¶
秋眼底生芻奠生前汎柏舟無齡還有徳此母不¶
應愁¶
　　　黄太守元授挽詞二首¶
五馬新通貴千牛舊不全豈渠才作祟從古命懸¶
<pb:KR4d0266_SBCK_003-5b>¶
天半世風波裡清名玉雪邊諸郎俱偉器樞¶
我忝通家子公如父行親一書雖不欠半面遂無¶
因旅櫬千江逺銘旌兩竹新慶門寕有此造物豈¶
其仁¶
　　　夢亡友黄世永夢中猶喜談佛既覚感念¶
　　　不已因和夢李白韻以記焉二首¶
子在人每憎子亡憎者惻自吾失此友伹覚生意¶
息猶觧夢裡來豈子餘此憶死生知有無賢聖或¶
未測渾作白日看不記夜許黒尚憐紫鸞姿未举¶
<pb:KR4d0266_SBCK_003-6a>¶
先折翼只驚玉雪容冷面帶古色夢淚覚猶濕悲¶
罷喜有得去年客京都子去我未至得書不得面¶
安用慇懃意猶矜各未老相見當亦易不知此蹉¶
跎交道遽云墜一杯胡不仁埋此經世志絃絶諒¶
何益蕙歎庸不顇吾聞佛者流正以生作累夢中¶
尚㣲言子豈悲世事¶
　　　次主簿昌英叔鑷白韻¶
滴盡思親淚猶殘影弔形眼花渾作黒頷底更能¶
青少也投三賦今焉忽一星此生成底事有脚不¶
曽停¶
<pb:KR4d0266_SBCK_003-6b>¶
　　　次昌英主簿叔晴望韻¶
秋水冬全落寒梅暖向栄煙林明又滅風鴈仄還¶
平老豈愁能避貧非嬾不営猶須鏟千嶂剰與放¶
雙明¶
　　　次出門韻¶
有酒何須富無車却好行眼中長得句身外豈関¶
情逺嶺寒逾瘦乾楓落更聲好懷非自閟且道向¶
誰傾¶
　　　次霜月韻¶
銀浦寒無浪金星澹不芒初看霜是月併愛月和¶
<pb:KR4d0266_SBCK_003-7a>¶
霜萬里除纎翳雙清作一光詩窮只欠許窮我未¶
渠央¶
　　　同主簿叔暮立¶
旋旋前山沒駸駸半臂寒鷗㱕勢何嬾林近意先¶
安待月遲云麽煩公小立看未知立玉笋何似立¶
江于¶
　　　晚望二首¶
月是小春春未生節名大雪雪何曽夕陽不管西¶
山暗只照東山八九稜¶
萬松不掩一楓丹煙怕山狂約住山却被沙鴎惱¶
<pb:KR4d0266_SBCK_003-7b>¶
人損作行飛去略無還¶
　　　次主簿叔晚霞¶
病眼何愁未苦佳曉看霜了晚看霞只驚天上三¶
冬月那得西湖十里花景與詩争酣未退興如水¶
湧去難遮却嫌醉墨欹傾甚整整斜斜半似鴉¶
　　　次乞米韻¶
魯公尚有粥為食盧老今無僧作隣文字借令真¶
可煑吾曹從古不應貧詩腸幸自無煙火句眼何¶
愁著㸃塵俗子豈知貧亦好未須容易向渠陳¶
　　　夜雨不寐¶
<pb:KR4d0266_SBCK_003-8a>¶
雨急㸃不踈瓦乾聲可數滴破江湖夢合眼無復¶
補更長酒力短睡甜詩思苦已自不成眠如何更¶
遭許¶
　　　新寒¶
寒力欺誰得知儂典却衣暮禽差慰眼不作一行¶
㱕¶
　　　和羅巨濟敎雪二首¶
天慳聊爾落地暖未敎深猶放遥岑碧偏鳴宻竹¶
林似供愁裡眼小惱客邊心詩巻開還闔清寒溢¶
素襟¶
<pb:KR4d0266_SBCK_003-8b>¶
飛來須面旋𣣔墮更横斜不遣詩人嬾惟禁酒力¶
加鏤氷初試手翦水便成花誰㑹歐蘓律吟邊别¶
一家¶
　　　次主簿雪韻¶
向來一雪亦草草天知詩人眼未飽相傳南風為¶
雪骨此言未試吾不曉昨日忽驚冬作春暖氣吹¶
人軟𣣔倒惟餘桃李未著花便恐蟄蟲偷出窖南¶
風未了却北風一夜吹翻青玉昊今晨冷傍筆管¶
生似妬吟邊事幽討司寒作意𣣔再雪凍雀求哀¶
不容禱令人還憶柳栁州觧道千山絶飛鳥誰教¶
<pb:KR4d0266_SBCK_003-9a>¶
愛雪却嫌寒歡喜十分九煩惱詩人凍死不足憐¶
凍死猶應談雪好寄聲滕六何似休净盡將雲為¶
儂掃¶
　　　次秦少游梅詩¶
南枝外槁中不槁未葉先花笑人倒已從寒裡著¶
詩愁可復溪邊被花惱非渠攙出百卉前爾許清¶
寒誰敢早有花無雪花只俗有雪無梅雪何好冷¶
蘃不風元自香瘦何冩月真如掃伹令一嶽蒔横¶
斜便挂竹皮為渠老秦七蘓二氷玉詞絶唱寒盟¶
㡬秋草梅邊尚有句可搜更撚衰髯仰清昊¶
<pb:KR4d0266_SBCK_003-9b>¶
　　　次東坡先生蠟梅韻¶
梅花已自不是花氷魂謫墮玉皇家不餐煙火更¶
餐蠟化作黄姑瞞造物后山未覚坡先知東坡勾¶
引后山詩金花勸飲金荷葉兩公醉吟許孤絶人¶
間姚魏漫如山令人眼暗只𣣔眠此花寒香來又¶
去惱損詩人難覓句月兼花影恰三人欠箇文同¶
作墨君吾詩無復古清越萬水千山一瓶鉢¶
　　　次東坡先生用六一先生雪詩律令亀字¶
　　　二十韻旧禁玉月棃梅練絮白舞鵝鶴等¶
　　　字新添訪戴映雪髙卧齧氊之類一切禁¶
<pb:KR4d0266_SBCK_003-10a>¶
　　　之¶
病身柴立手亦亀不要人憐天得知一寒度夕抵¶
度嵗悪風更將乾雨吹作祥只觧誰飢腹催老偏¶
工欺短髭透屋旋生衾裡鉄隔䆫也送硯中澌攬¶
衣起看端不悪兩耳巳作凍菌危似明還暗静復¶
響索我黄絹揮烏絲誤喜家貧屋驟富不道天巧¶
人能為忽思向來旅京國瘦馬断鞭包袖持紅金¶
何曽夢得見繭生脚底粟生肌殘杯冷炙自無分¶
不是不肯叩富児獨立西湖望東海海神駕雪初¶
來時眼花只怪失天地風横併作翻簾幃飛來峯¶
<pb:KR4d0266_SBCK_003-10b>¶
在水仙國九里松無塵土姿只欠杖頭聘歡伯安¶
得醉倒衣淋漓猶遭天子呼野客催班聲裡趨丹¶
墀如今四壁一破褐雪花宻宻巾披披詩肩渾作¶
逺嶺瘦詩思浪與春江馳茅柴乞暖却得冷聊復¶
爾耳三兩巵東坡逸足電雹去天馬肯放氂牛隨¶
君不見溧陽縣裡一老尉一句曽饒韓退之¶
　　　丙戌上元後和昌英叔李花¶
春暖何緣雪壓山香來初認李花繁露酣月蘃蒼¶
茫外梅與山礬伯仲間剰雨殘風底無頼明朝後¶
日不堪看泥深小忍春遊脚猶遣青童去一攀¶
<pb:KR4d0266_SBCK_003-11a>¶
　　　又和春雨¶
向來一旱鬢成絲敢道新年兩脚垂未必催詩真¶
强管端令學稼失愁思只今且莫傾三峽此後時¶
須示一犂未愛少陵紅濕句可人却是道知時¶
　　　和周仲容春日二絶句¶
春半花全退詩人尚道遲惟應讀書苦聲調作吾¶
伊¶
端憂更貧病不分又花時只説春何好猶堪入小¶
詩¶
　　　和周仲容春日二律句¶
<pb:KR4d0266_SBCK_003-11b>¶
飢民日夜去也有不荒田舊雨仍新雨今年勝去¶
年未嫌詩得瘦只苦　妨眠花氣薰人醉來從若¶
箇邊¶
今晨晴頗嬾昨夜雨猶聲𣣔社鷰先覚半春鴬未¶
鳴詩非一字苦句豈十分清参透江西社無燈眼¶
亦明¶
　　　和王才臣¶
新詩不伹不饒儂便恐除何立下風每與勝談千¶
古事不知撥盡一爐紅生児底巧翁何恨得子銷¶
愁我未窮剰𣣔苛留老三逕念渠何罪亦山中¶
<pb:KR4d0266_SBCK_003-12a>¶
　　　得省榜見羅仲謀曽無逸䇿名夜㱕喜甚¶
　　　通夕不寐得二絶句¶
淡墨髙垂兩客名夜㱕到曉睡難成却緣二喜添¶
三喜聴得黄鸝第一聲¶
兩日隂晴較不常嫩寒輕暖雜花香今晨天色休¶
休問卧看紅光㸃屋梁¶
　　　和蕭伯和韻¶
桃李何忙開又零老懷易感掃還生略無花片經¶
人眼誰道春風不世情睡去恐遭詩作祟愁來當¶
遣酒行成子能覓句庸非樂未必胸中有不平¶
<pb:KR4d0266_SBCK_003-12b>¶
　　　又和風雨二首¶
東風未得顛如許定被春光引得顛晚雨何妨略¶
彈壓不應猶自借渠權¶
風風雨雨又春窮白白朱朱已眼空拚却老紅一¶
萬㸃換將新綠百千重¶
　　　和文逺叔行春¶
行脚宜晴翠看雲恐夕黄何村不花柳此社要柴¶
桒一笑當誰領同來得許忙老懐翻作悪不剰半¶
分狂¶
　　　和子上弟春雹¶
<pb:KR4d0266_SBCK_003-13a>¶
雹子何孤竹屋聲只於花事較無情青春已在殘¶
紅裡更著渠儂何似生¶
　　　和蕭伯和春與¶
只道韶華不到儂不妨較日媚柔風愁心自對春¶
無味老面可能花似紅逢著詩狂兼酒聖又忘人¶
辰或天窮聖人枉索方兄價我與賢人也一中¶
　　　又和聞蛙¶
春來真底好此軰政縦横身作泥中計聲從雨後¶
増北人餐未慣南食眼猶生灰洒知虗實於渠似¶
可行¶
<pb:KR4d0266_SBCK_003-13b>¶
　　　又和二絶句¶
一冬寒不到深山豈有春來更㑹寒幸自趂晴行¶
脚好却嫌沙入破鞋間¶
翦翦輕風未是輕猶吹花片作紅聲一生情重嫌¶
春淺老去與春無㸃情¶
　　　三月三日雨作遣悶十絶句¶
行春莫放一日一修禊仍逢三月三忍遣晴光作¶
隂雨更將急濺涴春衫¶
出門著雨不能皈借得青蓑著片時春染萬花知¶
了未雲偷千嶂忽何之¶
<pb:KR4d0266_SBCK_003-14a>¶
㱕得茅齋松竹邊看風看雨亦欣然空檐知與堦¶
何故須把青苔滴似穿¶
舊與酴醿頗不踈今春半朶未逢渠千花一雨俱¶
紅雨問訊孤芳小住無¶
今年春事底怱怱雨急風顛惱得儂不見一林如¶
許笋猶嫌三日向來風¶
荒餘只怪不愁聲好語煩君細細聴秧早不由田¶
父懶蠶犀端待柘隂成¶
犀日何緣似箇長睡郷未苦怯茶槍春風觧惱詩¶
人鼻非葉非花只是香¶
<pb:KR4d0266_SBCK_003-14b>¶
村落尋花特地無有花亦自只愁予不如卧聴春¶
山雨一陣繁聲一陣踈¶
報荅春光酒一巵貧中無酒著春欺作詩細與東¶
風道未必東風肯要詩¶
却是春殘景更佳詩人須記許生涯平田漲綠村¶
村麥嫩水浮紅岸岸花¶
　　　和羅武岡欽若酴醿長句¶
花飛十不啻五六青子團枝失紅簇江南桃李緫¶
成隂不論少城與韋曲酴醿珍重不浪開晚堆綠¶
雲㸃氷玉體薰山麝非一臍水洗銀河費千斛滴¶
<pb:KR4d0266_SBCK_003-15a>¶
成小蓓宻於糝乱走長條柔可束醉眸須及月下¶
來破鼻細從風處觸先生未必被花惱偶與門人¶
暮春浴為憐壓架十萬枝小立傍邊領新馥剰拚¶
妙語寵瓊㽔更掇清英釀酃渌先生何得便杜門¶
霜鬢猶煩玉堂宿¶
　　　再和¶
春風一夜吹滕六旋落旋銷不成簇只餘架上萬¶
天花照影清池三兩曲江東詩仙花下飲小摘繁¶
枝篸醉玉驚飛雪片萬許㸃乱落酒舩百餘斛旧¶
枝掠削自縈囬新枝奔迸無拘束詩仙詩滿雲夢¶
<pb:KR4d0266_SBCK_003-15b>¶
胸那更相逢此花觸只愁毛頴倦驅使一日屢向¶
陶泓浴兩章洗盡眼底塵箇字亦帶花邊馥慿誰¶
説與柳柳州休道一聲山水渌願参佳句法如何¶
夜雨何時對床宿¶
　　　賀澹菴先生胡侍郎新居落成二首¶
清廟欹斜一笑扶㱕來四壁亦元無可憐拙計輸¶
餘子住破僧房始結廬三逕非遥人自逺萬間不¶
悪我何須冥搜善頌終難好賀厦真成鷰不如¶
眼髙不肯住清都夢繞江南水竹居却入青原更¶
青處飽看黄本硬黄書翦裁風月聊堪醉折洗乾¶
<pb:KR4d0266_SBCK_003-16a>¶
坤正要渠賜宅不應公得免未知北第似林廬¶
　　　見周子充舎人叙懷¶
三年再謁一畨逢兩舎相望㡬訊通便有好懐安¶
得盡不知造物底相窮公今貧賤庸非福我更清¶
愁悪似公誤辱相期千載事雲泥政自未應同¶
　　　和易公立投贈之句¶
目者論文各少年中間嵗月似風旋老來書冊惟¶
生睡裡許生涯未苦賢好句撩人那得嬾勝流覓¶
紙便争傳詩壇正欠風騷將君合為真不用權¶
　　　和昌英主簿叔求潘墨¶
<pb:KR4d0266_SBCK_003-16b>¶
頗怯冥搜惱蔵神却思瘞硯學元賔墨家何以得¶
公重詩債又來欺我貧鏡面松身紛楚楚金華笏¶
様本陳陳嬾邊此寳端無用送似草玄揚子雲¶
　　　之永和小憩資夀寺¶
石子宻鋪逕竹莖踈作行不緣憩騶僕㡬失此山¶
房佛象看都好林花静自香未須清興盡㱕更借¶
僧床¶
　　　過神助橋亭¶
下轎渾將野店看只驚脚底水聲寒不知竹外長¶
江近忽有髙桅出寸竿¶
<pb:KR4d0266_SBCK_003-17a>¶
　　　過大皐渡¶
隔岸横州十里青黄牛無數放春晴舩行非與牛¶
相背何事黄牛却倒行¶
　　　至永和¶
出城即便見青原正在長江出處天却到青原望¶
城裡樓䑓些子水雲邊¶
　　　自值夏小溪泛舟出大江¶
放溜山溪一葉輕山溪盡處大江横舟中寂寂無¶
人語只有波聲及雨聲¶
　　　和文明主簿叔見寄之韻二首¶
<pb:KR4d0266_SBCK_003-17b>¶
古聲彈九寡妙學足三多十載纔重見百年當㡬¶
何入州非不肯出伏即相過安得看雲路金盆仄¶
白河¶
黄九陳三外諸人緫觧詩甘心休作許苦語竟何¶
為所向公同我何緣様入時從來大小阮一笑更¶
誰知¶
　　　和濟翁見寄之韻二首¶
只有髙為累元無俗可離正緣隔少面添得許多¶
詩杜老吟邊樹山公醉處池猶須謀一笑天許又¶
何時¶
<pb:KR4d0266_SBCK_003-18a>¶
四海皆兄弟何如真弟兄吾今有弟在眼只為渠¶
横剰𣣔驅濤壯猶應倒峽清青春不可又未𣣔傍¶
長檠¶
　　　和王才臣再病二首¶
鷰外將心逺鴬邊與耳謀如何再卧病對此兩添¶
愁赤壁還坡老黄樓只子由二蘓三賦在一覽病¶
應休¶
詩瘦如春瘦時乖抑命乖病過三日雨門掩半扉¶
柴不面何曽乆於心便有懷端能暮出否溪水減¶
南涯¶
<pb:KR4d0266_SBCK_003-18b>¶
　　　閑居初夏午睡起二絶句¶
梅子留酸軟齒牙芭蕉分綠與䆫紗日長睡起無¶
情思閑看児童捉柳花¶
松隂一架半弓苔偶𣣔看書又嬾開戲掬清泉灑¶
蕉葉児童誤認雨聲來¶
　　　携酒夜餞羅季周¶
夜深未要掩柴門且放清風入綠尊淡月輕雲相¶
映著淺黄帊子裡金盆¶
　　　雨後獨登舎北山頂¶
山下生愁熱不除山頭小立氣全蘓自緣著脚髙¶
<pb:KR4d0266_SBCK_003-19a>¶
低别萬岳清風豈是無¶
　　　題羅巨濟敎授蓬山堂¶
蓬萊蔵室盛東都只著方書并老儒後來許事曉¶
星踈登車不落問何如廣文先生自有飯諸公衮¶
衮端無羨著脚金坡不作難問津木天何足辨作¶
堂聊爾題蓬山此豈有意亦偶然登瀛仙人多姓¶
許未必先生肯為伍書生饒舌定可憎此話姑置¶
莫葛藤先生諸孫皆玉氷誦書已作鸞鶴声請來¶
欹枕細細聴¶
　　　和昌英叔夏至喜雨¶
<pb:KR4d0266_SBCK_003-19b>¶
清酣暑雨不緣求猶似梅黄麥𣣔秋去歳如今禾¶
半死吾曹遍禱汗交流此生未用愠三已一飽便¶
應哦四休花外綠畦深沒鶴來看莫惜下邳侯¶
　　　和昌英叔覓松枝作日棚¶
先人手種一川松為棟為杗似未中只合茅齋聴¶
駈使為公六月喚秋風¶
𣣔和新詩且撚髯岸巾百匝繞前檐茅齋或恐清¶
隂薄更遣蒼官去一添¶
　　　秋夜不寐¶
秋氣侵人冷𣣔氷不由老境不愁生雨聲已遣儂¶
<pb:KR4d0266_SBCK_003-20a>¶
無睡更著寒蛩泣到明¶
　　　元舉叔蓮花¶
不著芙蓉近路栽菰蒲深處却花開晩香特地清¶
人骨多謝西風得得來¶
　　　昌英叔門外小樹木犀早開¶
觸鼻無從覓看林小綴黄旋開三兩粟已作十分¶
香入夜偏相惱攙先有底忙移床月枝下坐對略¶
傳觴¶
　　　寄題張商弼葵堂堂下元不種葵花但取¶
　　　面㔟向陽二首¶
<pb:KR4d0266_SBCK_003-20b>¶
行盡葵堂西復東葵花元自不曽逢客來問訊名¶
堂意雪裡芭蕉笑殺儂¶
主人未肯便山林賞月吟風酒更琴每一登堂一¶
揩眼誰知半㸃向陽心¶
　　　南溪暮立¶
溪影明霞新月底水聲乱石嫰沙間𣣔皈小爲魚¶
児住更看跳波玉一環¶
　　　晚望¶
病身似怪暮來風老眼還驚霽後虹落日偏明松¶
表裡好山分占水西東¶
<pb:KR4d0266_SBCK_003-21a>¶
¶
　　　嘉定元年春三月男長孺　編定¶
　　　端平元年夏五月門人羅茂良　校正¶
誠齋集巻第三(終)¶
<pb:KR4d0266_SBCK_003-21b>¶
