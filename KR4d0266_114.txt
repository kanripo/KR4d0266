# -*- mode: mandoku-view -*-
#+TITLE: 誠齋集
#+DATE: 2015-09-23 10:23:54
#+PROPERTY: JUAN 114

¶
　　詩話¶
句有偶似古人者亦有述之者杜子美武侯廟詩¶云映
階碧草自春色隔葉黄鸝空好音此何遜行¶孫氏陵云
山鶯空曙響隴月自秋暉也杜云薄雲¶巖際宿孤月浪
中翻此庾信白雲巖際出初月波¶中上也出上二字勝
<pb:KR4d0266_WYG_115-1b>
矣隂鏗云鶯隨入戸樹花逐¶下山風杜云月明垂葉露
雲逐渡溪風又云水流¶行地日江入渡山雲此一聨勝
庾信云永韜三尺<md:KR4d0266_SBCK_114-1b>¶劍長捲一戎衣杜云風塵三尺劍社
稷一戎衣亦¶勝庾矣南朝蘇子卿梅詩云秪言花是雪
不悟有¶香來介甫云遥知不是雪為有暗香來述者不
及¶作者陸龜䝉云殷勤與解丁香結從放繁枝散誕¶春
介甫云慇懃與解丁香結放出枝頭自在春作¶者不及
述者¶山谷集中有絶句云草色青青栁色黄桃花零亂
<pb:KR4d0266_WYG_115-2a>
杏花香春風不解吹愁去春日偏能惹恨長此唐¶人賈至
詩也賈云桃花厯亂杏垂香¶不為吹愁惹梦長
東坡云春宵一刻值千金花有清香月有隂歌管<md:KR4d0266_SBCK_114-2a>¶樓臺
聲寂寂鞦韆院落夜沉沉介甫云金爐香盡¶漏聲殘剪
剪春風陣陣寒春色惱人眠不得月移¶花影上欄千二
詩流麗相似然亦有甲乙¶
問君何事栖碧山笑而不答心自閒桃花流水杳¶然去
别有天地非人間相隨遥遥訪赤城三十¶六曲水回縈
<pb:KR4d0266_WYG_115-2b>
一溪初入千花明萬壑度盡松風聲¶此李太白詩體也
麒麟圖畫盡雁鴻紫極出入黄¶金印又白摧朽骨龍虎
死黒入太隂雷雨垂指¶揮能事回天地訓練强兵動鬼
神又路經灧澦雙¶蓬鬢天入滄浪一釣舟此杜子美詩
體也明月易<md:KR4d0266_SBCK_114-2b>¶低人易散歸來呼酒更重看又當其下筆
風雨快¶筆所未到氣已吞又醉中不覺度千山夜聞梅
香¶失醉眠又李白畫像西望太白横峨岷眼髙四海¶空
無人大兒汾陽中令君小兒天台坐忘身平生¶不識髙
<pb:KR4d0266_WYG_115-3a>
將軍手涴吾足乃敢嗔此東坡詩體也風¶光錯綜天經
緯草木文章帝杼機又澗松無心古¶鬢鬛天球不瑑中
粹溫又呼兒不蘇驢失脚猶恐¶醒來有新作此山谷體
也¶
金針法云八句律詩落句要如山髙轉石一去無¶回予
以為不然詩已盡而味方永乃善之善也子<md:KR4d0266_SBCK_114-3a>¶美重陽詩
云明年此㑹知誰健醉把茱茰子細㸔¶夏日李尚書期
不赴云不是尚書期不顧山隂埜¶雪興難乗詩有一句
<pb:KR4d0266_WYG_115-3b>
七言而三意者杜云對食暫¶餐還不能退之云欲去未
到先思回有一句五言¶而二意者陳后山云更病可無
醉猶寒己自知¶詩有句中無其辭而句外有其意者巷
伯之詩蘇¶公刺暴公之譛已而曰二人同行誰為此禍
杜云¶遣人向市賒香秔喚婦出房親自饌上言其力窮¶
故曰賒下言其無使故曰親又東歸貧路自覺¶難欲别
上馬身無力上有相干之意而不言下有<md:KR4d0266_SBCK_114-3b>¶戀别之意而
不忍又朋酒日飲㑹老夫今始知嘲¶其獨遺已而不招
<pb:KR4d0266_WYG_115-4a>
也又夏日不赴而云野雪興難¶乗此不言熱而反言之
也唐人云葛溪漫淬干將¶劍却是猿聲斷客腸又釣臺
如今只有垂綸者自¶是江魚賣得錢唐人長門怨錯把
黄金買詞賦相¶如自是薄情人崔道融云如今却羡相
如富猶有¶人間四壁居¶
詩人驚人句杜山水障堂上不合生楓樹怪底江¶山起
烟霧又斫却月中桂清光應更多白樂天云¶遥憐天上
桂華孤為問姮娥更有無月中應有閒<md:KR4d0266_SBCK_114-4a>¶田地何不中央
<pb:KR4d0266_WYG_115-4b>
種兩株韓子蒼衡岳圖故人來自¶天柱峯手提石廪與
祝融兩地陂陀幾百里安得¶置之行李中此亦是用東
坡云我持此石歸袖中¶有東海杜牧之云我欲東召龍
伯翁上天揭取北¶斗柄蓬萊頂上斡海水水盡到底㸔
海空(李賀云¶女媧鍊石補天/處石破天驚逗秋雨)¶
褒頌功徳五言長韻律詩最要典雅重大如杜云¶鳯厯
軒轅紀龍飛四十春八荒開夀域一氣轉洪¶鈞又云碧
瓦初寒外金莖一氣旁山河持繡户日¶月近雕梁李義
<pb:KR4d0266_WYG_115-5a>
山云帝作黄金闕天開白玉京有<md:KR4d0266_SBCK_114-4b>¶人扶太極是夕降元
精¶
七言功徳褒頌如少陵賈至諸人倡和早朝大明¶宫乃
為典雅重大和此詩者岑參云花迎劍佩星¶初落柳拂
旌旗露未乾最佳¶
七言長韻古詩如杜少陵丹青引曹將軍畫馬奉¶先縣
劉少府山水障歌等篇皆雄偉宏放不可捕¶捉學詩者
於杜李蘇黄詩中求此等類誦讀沉酣¶深得其意味則
<pb:KR4d0266_WYG_115-5b>
落筆自絶矣¶
太史公曰國風好色而不淫小雅怨誹而不亂左¶氏傳
曰春秋之稱微而顯志而晦婉而成章盡而<md:KR4d0266_SBCK_114-5a>¶不汙此詩
與春秋紀事之妙也近世詞人閒情之¶靡如伯有所賦
趙氏所不得聞者有過之無不及¶焉是得為好色而不
淫乎惟晏叔原云落花人獨¶立微雨燕雙飛可謂好色
而不淫矣唐人長門怨¶云珊瑚枕上千行涙不是思君
是恨君是得為怨¶誹而不亂乎惟劉長卿云月來深殿
<pb:KR4d0266_WYG_115-6a>
早春到後宫¶遲可謂怨誹而不亂矣近世陳堯詠李伯
時畫寧¶王進史圖云汗簡不知天上事至尊新納夀王
妃¶是得謂為微為晦為婉為不汙乎惟李義山云侍¶宴
歸來宫漏永薛王沉醉夀王醒可謂微婉顯晦<md:KR4d0266_SBCK_114-5b>¶盡不汙
矣¶
士大夫間有口傳一二聨可喜而莫知其所本者¶如人
情似紙番番薄世事如碁局局新又飽諳世¶事慵開眼
㑹盡人情只㸃頭又薄有田園歸去好¶苦無官况莫來
<pb:KR4d0266_WYG_115-6b>
休又賀人休官重碧杯中天更大¶軟紅塵裏夢初收竟
不知何人詩也又有嘲巧宦¶而事反拙者當初只謂將
勤補到底翻為㺯巧成¶此尤可笑¶
唐律七言八句一篇之中句句皆竒一句之中字¶字皆
竒古今作者皆難之予嘗與林謙之論此事<md:KR4d0266_SBCK_114-6a>¶謙之慨然
曰但我軰詩集中不可不作數篇耳如¶杜九日詩老去
悲秋强自寛興來今日盡君歡不¶徒八句便字字對屬
又第一句頃刻變化纔説悲¶秋忽又自寛以自對君自
<pb:KR4d0266_WYG_115-7a>
者我也羞將短髪還吹¶帽笑倩旁人為正冠將一事翻
騰作一聨又孟嘉¶以落帽為風流少陵以不落帽為風
流翻盡古人公¶案最為妙法藍水逺從千澗落玉山髙
並兩峯寒¶詩人至此筆力多衰今方且雄傑挺㧞喚起
一篇¶精神非筆力㧞山不至於此明年此㑹知誰健醉¶
把茱茰仔細㸔則意味深長悠然無窮矣東坡煎<md:KR4d0266_SBCK_114-6b>¶茶詩
云活水還將活火烹自臨釣石取深清第二¶句七字而
具五意水清一也深處清二也石¶下之水非有泥土三
<pb:KR4d0266_WYG_115-7b>
也石乃釣石非尋常之石四¶也東坡自汲非遣卒奴五
也大瓢貯月歸春甕小¶杓分江入夜瓶其狀水之清美
極矣分江二字此¶尤難下雪乳已翻煎處脚松風仍作
瀉時聲此倒¶語也尤為詩家妙法即少陵紅稻啄餘鸚
鵡粒碧¶梧棲老鳯凰枝也枯腸未易經三椀卧聴山城
長¶短更又翻却盧仝公案仝喫到七椀坡不禁三椀¶山
城更漏無定長短二字有無窮之味<md:KR4d0266_SBCK_114-7a>¶初學詩者須用古人好語或三字或兩字如山谷¶猩猩
<pb:KR4d0266_WYG_115-8a>
毛筆平生㡬兩屐身後五車書平生二字出¶論語身後
二字晉張翰云使吾有身後名㡬兩屐¶阮孚語五車書
莊子言恵施此二句乃四處合來¶又春風春雨花經眼
江北江南水拍天春風春雨¶江北江南詩家常用杜云
且看欲盡花經眼退之¶云海氣昏昏水拍天此以四字
合三字入口便成¶詩句不生硬要誦詩之多擇字之精
始乎摘用¶久而自出肺腑縱横出沒用亦可不用亦可¶
詩家用古人語不用其意最為妙法如山谷<md:KR4d0266_SBCK_114-7b>¶猩猩毛筆
<pb:KR4d0266_WYG_115-8b>
是也猩猩喜著屐故用阮孚事其毛作¶筆可用抄書故
用恵施事二事皆借人意以咏物初¶非猩猩毛筆事也
左傳云深山大澤實生龍蛇而¶山谷中秋月詩中云寒
藤老木被光景深山大澤皆¶龍蛇
周禮考工記云車人盖圜以象天軫方以象地¶而山谷
云丈夫𢎞毅天地盖軫
孟子云武成¶取二三策而山谷稱東坡云平生五車書
未味二¶三䇿
<pb:KR4d0266_WYG_115-9a>
孔子老子相見傾盖鄒陽云傾盖如故孫侔與東¶坡不
相識以詩寄東坡云與君盖亦不須傾
劉<md:KR4d0266_SBCK_114-8a>¶寛為吏以蒲為鞭寛厚至矣東坡云有鞭不使安¶用
蒲
杜詩云忽憶往時秋井塌古人白骨生蒼苔¶如何不飲
令心哀東坡詩云何須更待秋井塌見人¶白骨方銜杯
此皆翻案法也予友人安福劉(闕/)字¶景明重陽詩云不
用茱茰仔細㸔管取明年各强¶健得此法也
<pb:KR4d0266_WYG_115-9b>
五七字絶句最少而最難工作者亦難得四句¶全好者
晩唐人與介甫最工於此者如李義山憂唐¶之衰云夕
陽無限好只是近黄昏如青女素娥俱¶耐冷月中霜裏
鬭嬋娟如芭蕉不展丁香結同向<md:KR4d0266_SBCK_114-8b>¶春風各自愁如鶯花
啼又笑畢竟是誰春唐人銅¶雀臺云人生富貴須回首
此地豈無歌舞来寄邉衣¶云寄到玉關應萬里戍人猶
在玉關西折楊柳云¶羗笛何須怨楊柳春光不度玉門
關皆佳句如¶介甫云更無一片桃花在為問春歸有底
<pb:KR4d0266_WYG_115-10a>
忙秪是¶蟲聲己無夢三更桐葉强知秋百囀黄鸝㸔
不見¶海棠無數出墻頭暗香一陣風吹起知有薔薇澗¶
底花不减唐人然鮮有四句全好者杜牧之云清¶江漾
漾白鷗飛緑净春深好染衣南去北來人自¶老夕陽長
送釣船歸唐人云樹頭樹尾覓殘紅一<md:KR4d0266_SBCK_114-9a>¶片西飛一片東
自是桃花貪結子錯教人恨五更¶風韓偓云昨夜三更
雨臨朝一陣寒薔薇花在否¶側卧捲簾㸔介甫云水際
柴扉一半開小橋分路¶入青苔背人照影無窮柳隔屋
<pb:KR4d0266_WYG_115-10b>
吹香併是梅東坡¶云暮雲收盡溢清寒銀漢無聲轉玉
盤此生此夜¶不長好明月明年何處㸔四句皆好矣¶
五言長韻古詩云白樂天逰悟真寺一百韻真絶¶唱也¶
五言古詩句雅淡而味深長者陶淵明柳子厚也¶如少
陵羗村後山送内皆有一唱三嘆之聲<md:KR4d0266_SBCK_114-9b>¶自隆興以來以詩名者林謙之范至能陸務觀尤延¶之
蕭東夫近時後進有張鎡功父趙蕃昌父劉翰¶武子黄
景説巖老徐似道淵子項安世平甫鞏豐¶仲至姜䕫堯
<pb:KR4d0266_WYG_115-11a>
章徐賀恭仲汪經仲權前五人皆有¶詩集傳世謙之常
稱重其友方翥次雲詩云秋明¶河漢外月近斗牛旁延
之有云去年江南荒趂逐¶過江北江北不可住江南歸
未得有寄友人云胸¶中襞積千般事到得相逄一語無
又台州秩滿而¶歸云送客漸稀城漸逺歸途應減兩三
程東夫飲¶酒云信脚到太古又登岳陽樓不作蒼忙去
真成浪<md:KR4d0266_SBCK_114-10a>¶蕩逰三年夜郎客一柂洞庭秋得句鷺飛處㸔
山¶天盡頭猶嫌未竒絶更上岳陽樓又荒村三月不¶肉
<pb:KR4d0266_WYG_115-11b>
味併與𤓰茄倚閣休造物于人相補報問天賒¶得一山
秋至能有云月從雪後皆竒夜天到梅邉¶有别春功父
云斷橋斜取路古寺未關門絶似晚¶唐人詠金林禽花
云梨花風骨杏花粧黄薔薇云¶已從槐借葉更勝菊為
裳寫物之工如此予歸自¶金陵功父送末章云何時重
來桂隐軒為我醉倒¶春風前㸔人喚作詩中仙㸔人喚
作飲中仙此詩¶超然矣昌父云紅葉連邨雨黄花獨徑
秋詩窮真<md:KR4d0266_SBCK_114-10b>¶得瘦酒薄不禁愁武子云自鋤明月種梅花
<pb:KR4d0266_WYG_115-12a>
又云¶吹入征鴻數字秋淵子云煖分煨芋火明借績麻¶
燈又客路二千年五十向人猶自説歸畊平甫題¶釣臺
醉中偶爾閒伸脚便被劉郎賣作名恭仲云¶碎砍生柴
爛煮詩又有姚宋佐輔一絶句云梅¶花得月太清生月
到梅花月越明梅月蕭踈兩竒¶絶有人踏月繞花行僧
顯萬亦能詩萬松嶺上一¶間屋老僧半間雲半間須㬰
雲去作行雨回頭方¶羡老僧閒又梅詩探支春色墻頭
朶闌入風光竹¶外梢又河横星斗三更後月過梧桐一
<pb:KR4d0266_WYG_115-12b>
丈髙又有<md:KR4d0266_SBCK_114-11a>¶龎石甫者使北過汴京云蒼龍觀闕東風外
黄道¶星移北斗邉明月九衢平似水北人吹笛内門前¶
吾族前軰諱存字正叟諱朴字元素諱杞字元卿¶諱輔
世字昌英皆能詩元卿年十八第進士其叔¶正叟賀之
云月中丹桂輸先手鏡裏朱顔正後生¶吾鄉民俗稻未
熟摘而蒸之舂以為米其飯絶香¶元素有詩云和露摘
殘雲淺碧帶香炊出玉輕黄¶予先太中貧嘗作小茆屋
三間而未有門扉于元¶卿求一扉元卿以絶句送至云
<pb:KR4d0266_WYG_115-13a>
三間茅屋獨家村¶風雨蕭蕭可斷魂舊日相如猶有壁
如今無壁更<md:KR4d0266_SBCK_114-11b>¶無門昌英有絶句云碧玉寒塘瑩不流紅
渠影裏立¶沙鷗便當不作南溪看當得西湖十里秋¶
吾州詩人瀘溪先生安福王民瞻名庭珪弱冠貢¶入京
師太學已有詩名有絶句云江水磨銅鏡面¶寒釣魚人
在蓼花灣回頭貪㸔新月上不覺竹竿¶流下灘紹興間
姦相秦檜力主和戎之議鄉先生¶胡邦衡名銓時為編
脩官上書乞斬檜謫新州民¶瞻送行詩一封朝上九重
<pb:KR4d0266_WYG_115-13b>
關是日清都虎豹閑百¶辟動容觀奏議㡬人回首愧朝
班名髙北斗星辰¶上身落南州瘴海間不待百年公議
定漢庭行召<md:KR4d0266_SBCK_114-12a>¶賈生還大厦元非一木支要將獨力拄傾
危癡兒¶不了公家事男子要為天下竒當日奸䛕皆膽
落¶平生忠義祇心知端能飽喫新州飯在處江山足¶䕶
持有歐陽安永上飛語告之除名竄辰州¶至孝宗登極
召為國子監簿以老請辭除直敷文¶閣宫觀¶尤延之嘗
誦吳則禮詩華館相望接使星長淮南¶北已休兵便須
<pb:KR4d0266_WYG_115-14a>
買酒催行樂更覓何時是太平滿¶(闕/)賣了洞庭柑雪色
新裁白紵衫喚得吳姬同一¶醉春風相送過江南又楓
葉蘆花滿釣船水風清<md:KR4d0266_SBCK_114-12b>¶處枕琴眠覺來笑却瀟湘月却
問青山覓酒錢¶
神宗徽猷閣成告廟祝文東坡當筆時黄魯直張¶文潛
晁无咎陳無己畢集觀坡落筆云惟我神考¶如日在天
外忽有白事者坡放筆而出諸人擬續¶下句皆莫測其
意所向頃之坡入再落筆云雖光¶華無所不充而躔次
<pb:KR4d0266_WYG_115-14b>
必有所舍諸人大服¶
潤州火爇盡室廬惟存李衛公塔米元章庵元章¶喜題
塔云神䕶衛公塔天留米老菴有輕薄子於¶塔菴二字
上添注爺娘二字元章見之大罵輕薄¶子再於塔菴二
字下添注颯糟字盖元章母嘗<md:KR4d0266_SBCK_114-13a>¶乳哺宫中故云糟字本
出漢書霍去病傳云鏖臯¶蘭山下注云今謂糜爛為鏖
糟輕薄子用糟字黏¶菴字盖今人讀鏖為菴讀糟為子
甘切添注遂成¶七言兩句云神䕶衛公爺塔颯天留米
<pb:KR4d0266_WYG_115-15a>
老嬢庵糟¶¶
鄉先生劉尚書才卲字美中云劉弇偉明獻南郊¶大禮
賦首句云粤惟古初豺獺有祭以如許大南¶郊大禮祭
天地祖宗而比之豺獺之祭此譬如千¶乗萬騎羽獵長
楊而於其間説鬭蝦䗫¶
劉侍郎岑字季髙居建康中書舍人張孝祥字安<md:KR4d0266_SBCK_114-13b>¶國時
為帥還往甚宻一日安國忽具衣冠造季髙¶季髙驚異
未出先令人問盛服而來何故安國曰¶欲北面書法季
<pb:KR4d0266_WYG_115-15b>
髙不辭譲著道服而出安國則令¶人扶季髙納再拜者
再季髙亦不辭讓安國請曰¶云云季髙荅曰云云大意
令安國學李邕書¶昔徽宗嘗問米某蘇軾書何如對曰
畫黄庭堅書如¶何曰描卿書如何曰刷¶我髙宗初作黄
字天下翕然學黄字後作米字天下¶翕然學米字最後
作孫過庭字故我孝宗¶與今上皆作孫字<md:KR4d0266_SBCK_114-14a>¶韓文云思元賔而不見見元賔之¶所與則如元賔焉此
用石勒語王俊贈勒塵尾¶懸之壁間每瞻仰之云王公
<pb:KR4d0266_WYG_115-16a>
不得見見王公之玩¶好如見王公焉退之作河南少尹
李素墓銘云髙¶其上而坎其中以為公之宫奈何乎公
此用東方¶朔諫武帝近董偃云奈何乎陛下退之上宰
相書¶云恤恤乎飯不得食寒不得衣此用左傳語南蒯¶
將叛邑人歌之曰恤恤乎湫乎悠乎又杜兼墓銘¶云事
在於人日逺日忘此用晉書張駿語謂中原¶之於晉日
逺日忘又平淮西碑自皇帝曰光顔汝<md:KR4d0266_SBCK_114-14b>¶為陳許帥曰重
𦙍云云曰𢎞云云曰文通云云曰¶道古云云曰朔云云
<pb:KR4d0266_WYG_115-16b>
曰度惟汝予同汝遂相予此¶用舜典命九官文法也¶
柳子厚答韋中書云云抑之欲其奥揚之欲其明¶疎之
欲其通廉之欲其節激而發之欲其清固而¶存之欲其
重此用周禮考工記函人句法云眡其¶鑽空欲其惌也
眡其裏欲其易也眡其朕欲其直¶也櫜之欲其約也舉
而眡之欲其豐也衣之欲其¶無齘也¶
韓退之行箴云宜悔而休汝惡曷瘳宜休而晦汝<md:KR4d0266_SBCK_114-15a>¶善安
在栁子厚憂箴云宜言不言不宜而煩宜退¶而勇不宜
<pb:KR4d0266_WYG_115-17a>
而恐二箴相似未知孰先為之者曽子¶固送王无咎字
序云以顔子之所以為學者期乎¶已予之所望於補之
也假借乎已而已矣豈予之¶所望於補之哉此用孟子
句法千里而見王是予¶所欲也不遇故去豈予所欲哉
而介甫送陳升之¶序云堪大臣之事可信而望者陳升
之而已矣煦¶煦然仁而已矣孑孑然義而已矣非予所
望於升¶之也子固送王希序介甫九曜閣記言洪撫兩
州¶山川之盛逰覽之樂亦大畧相似未知孰先為之<md:KR4d0266_SBCK_114-15b>¶者
<pb:KR4d0266_WYG_115-17b>
李彌遜知吉州於州學立楊忠㐮公祠堂請劉尚¶書美
中作祭文首句云隂虹吐氣暫翳圜景斗於¶星中孤光
耿耿洪河潰溢滔天横騖屹然中流觀¶此底柱又云公
人中之龍那肯屈節於虎狼又云¶欲贖忠㐮人百其身
彌逺嘆服不已不知其用太¶學生姚孝寧祭李清卿文
首句云皇穹將傾天柱¶必折大地欲仆泰嶽必蹶又云
公人中龍肯臣虎¶兕又云彼據床上天子在下公抱帝
躬嚼齒大罵¶公於是時眥裂髪立乾坤晝昏鬼神夜泣
<pb:KR4d0266_WYG_115-18a>
又云欲<md:KR4d0266_SBCK_114-16a>¶贖清卿人百其身萬人何多一世猶輕又云吾
將¶提長劍而登泰華决浮雲而問蒼天雖泣盡而繼¶之
以血安得吾清卿之復然盖清卿之父避亂至¶廬陵嘗
館於美中之家故美中得此文予少時嘗¶於劉彦純家
見其全篇今亡矣可惜廬陵村落地¶名何山有金地寺
壁間有廬陵丞某人留題云今¶朝憇息來金地何日翺
翔到木天觀者歎其的對後美¶中再入館職唱和云見
説木天猶突兀暫時金地¶亦清閒是時南渡之後駐蹕
<pb:KR4d0266_WYG_115-18b>
臨安百司官寺未立¶暫寓一僧舍為秘書省而汴京本
省猶未毀美中<md:KR4d0266_SBCK_114-16b>¶此聨朝士嘆其親切¶詩句故難用經語
然善用者不勝其韻李師中云¶夜如何其斗欲落嵗云
暮矣天無情又山如仁者¶静風似聖之清又詩成白也
知無敵花落虞兮可¶奈何¶
詩有實字而善用之者以實為虚杜云弟子貧原¶憲諸
生老伏䖍老字盖用趙充國請行上老之¶
有用文語為詩句者尤工杜云侍臣雙宋玉戰策¶兩穣
<pb:KR4d0266_WYG_115-19a>
苴盖用如六五帝四三王¶
有用法家吏文語為詩句者所謂以俗為雅坡云<md:KR4d0266_SBCK_114-17a>¶避謗
詩尋醫畏病酒入務如前巻僧顯萬探支䦨¶入亦此類
也¶
庾信月詩云渡河光不濕杜云入河蟾不沒唐人¶云因
過竹院逄僧話又得浮生半日閒坡云殷勤¶昨夜三更
雨又得浮生半日凉杜夢李白云落月¶滿屋梁猶疑照
顔色山谷簟詩云落日映江波依¶稀比顔色退之云如
<pb:KR4d0266_WYG_115-19b>
何連曉語祇是説家鄉吕居¶仁云如何今夜雨祇是滴
芭蕉此皆用古人句律¶而不用其句意以故為新奪胎
換骨杜蜀山水圖¶云池水流中座岷山赴北堂白波吹
粉壁青嶂挿<md:KR4d0266_SBCK_114-17b>¶雕梁此以畫為真也㑹吉父云斷崖韋偃
樹小雨¶郭煕山此以真為畫也¶白樂天女道士詩云姑
山半峯雪瑶水一枝蓮此¶以花比美婦人也東坡海棠
云朱唇得酒暈生臉¶翠袖巻紗紅映肉此以美婦人比
花也山谷酴醿¶云露濕何郎試湯餅日烘荀令炷爐香
<pb:KR4d0266_WYG_115-20a>
此以美丈¶夫比花也山谷此詩出竒古人所未有然亦
有是用¶荷花似六郎之意¶
歐陽公作省試知舉得東坡之文驚喜欲取為第¶一人
又疑其是門人曽子固之文恐招物議抑為<md:KR4d0266_SBCK_114-18a>¶第二坡來
謝歐陽問坡所作刑賞忠厚之至論有¶臯陶曰殺之三
堯曰宥之三此見何書坡曰事在¶三國志孔融傳注歐
退而閲之無有他日再問坡¶坡云曹操滅袁紹以袁熈
妻賜其子丕孔融曰昔¶武王伐紂以妲己賜周公操驚
<pb:KR4d0266_WYG_115-20b>
問何經見融曰以¶今日之事觀之意其如此堯臯陶之
事某亦意其¶如此歐退而大驚曰此人可謂善讀書善
用書他¶日文章必獨步天下然予嘗思之禮記云獄成
有¶司吿於王王曰宥之有司曰在辟王又曰宥之有¶司
又曰在辟三宥不對走出致刑於甸人坡雖<md:KR4d0266_SBCK_114-18b>¶用孔融意
然亦用禮記故事其稱三謂王三皆然¶安知此典故不
出於堯　客有自秦少㳺來許見東¶坡坡問少㳺近有
何詩句客舉少游燕子樓新詞云小¶樓連逺横空下臨
<pb:KR4d0266_WYG_115-21a>
繡轂雕鞍驟坡笑曰又連逺又¶横空又繡轂又雕鞍又
驟也勞攘軾亦有此詞云¶燕子樓中佳人何在空鎖樓
中燕　東坡談笑善謔¶過潤州太守髙㑹以饗之飲散
諸妓歌魯直茶詞¶云惟有一坏春草解留連佳客坡正
色曰却留我¶吃草諸妓立東坡後慿東坡胡床者大笑
絶倒胡¶床遂折東坡墮地賔主一笑而散見蜀人李珪
説<md:KR4d0266_SBCK_114-19a>¶　¶東坡知徐州李定之子某過焉坡以過客故事宴¶
之其人大喜以為坡敬愛之也因起而請求薦墨¶坡陽
<pb:KR4d0266_WYG_115-21b>
應曰諾久之閒談坡忽問李相法謂面上¶人中長一寸
者夀百年有是説否李曰未聞也坡¶曰果若人言彭祖
好一箇獃長漢李大慚而遁見¶王僑卿説¶　東坡嘗宴
客俳優者作技萬方坡終不笑一優突¶出用棒痛打作
技者曰内翰不笑汝猶稱良優乎對¶曰非不笑也不笑
所以深笑之也坡遂大笑盖<md:KR4d0266_SBCK_114-19b>¶優人用東坡王者不治夷
狄論云非不治也以不治¶治之乃所以深治之也見子
由五世孫奉新縣尉懋説¶　予過金山見妙髙臺上挂
<pb:KR4d0266_WYG_115-22a>
東坡像有坡親筆自贊¶云目若新生之犢身如不繫之
舟試問平生功業¶黄州惠州崖州今集中無之　予昔
為零陵丞嘗肩¶輿過一野寺前壁間山谷親筆一詩予
小立肩¶輿誦之三過既歸書之止記一聨云春將國艷
薫¶花骨日借黄金鏤水紋今集中亦無之¶
蔡攸幼慧其叔父卞荆公壻也卞擕攸見公一日¶公與
客論及字説攸立其膝下回首問曰不知相<md:KR4d0266_SBCK_114-20a>¶公所觧之
字為復是鮮蒼頡字為復是觧李斯字¶公不能荅拊其
<pb:KR4d0266_WYG_115-22b>
頂曰你無良你無良見劉尚書美中¶説¶
東坡赤壁賦云扣舷而歌之歌曰云云客有吹洞簫者¶
倚歌而和之其聲嗚嗚然如怨如慕山谷為坡寫¶此賦
為圖障云扣舷而歌曰又曰其聲嗚嗚如怨¶如慕去之
歌然三字覺神觀精鋭孫仲益作上梁¶文云老蟾駕月
上千巖紫翠之間一鳥呼風嘯萬¶木丹青之表周茂振
曰既呼又嘯易嘯為響¶
退之盤谷序云妬寵而負恃張文潛云妬寵一字<md:KR4d0266_SBCK_114-20b>¶負恃
<pb:KR4d0266_WYG_115-23a>
兩字非句律與下句云争妍而取憐不類¶既曰負又曰
恃為複恃當作持¶
本朝制誥表啟用四六自熙豐至今此文愈盛有¶一聨
用兩處古人全語而雅馴妥帖如已出者介¶甫賀冊后
妃表云關雎之求淑女無險陂私謁之¶心雞鳴之思賢
妃有警戒相成之道紹興間劉美¶中除工部侍郎兼直
學士院吉水丞龔尹字正子¶以啟賀之云技巧工匠精
其能自元成之間鮮能¶及號令文章煥可述雖書史所
<pb:KR4d0266_WYG_115-23b>
稱何以加尹又上¶湯丞相啟云生民以來未有盛於孔
子天下之士<md:KR4d0266_SBCK_114-21a>¶豈復賢於周公後二語用韓退之上宰相
書中書¶舍人張安國知撫州自撫移蘇謝上表有云雖
自¶西徂東周爰執事然以小易大是誠何心増雖然¶二
字而兩州東西小大乃甚的切王履道賀唐秘¶校及第
啟云得知千載上頼古書作吏一行便廢¶此事前二語
用淵明詩得知千載事上頼古人書¶剪去兩字後二句
用嵇康書一行作吏此事便廢¶而皆倒易二字東坡荅
<pb:KR4d0266_WYG_115-24a>
士人啟云愧無琴瑟㫖酒¶以樂我嘉賓所喜直諒多聞
其古之益友此雖増¶損五六字而特圜美至翟公巽行
麻制云古我先<md:KR4d0266_SBCK_114-21b>¶王惟圖任舊人共政咸有一徳克左右
厥辟宅師¶則前二語熟而後二語突兀矣四六有一聨
而用¶四處古人語者張欽夫荅一教官啟云識其大者¶
豈誦説云乎哉何以吿之曰仁義而已矣四人語¶乃如
一人語王履道行余深少宰制云仰惟前代¶守文為難
相我受民非賢不乂其意亦貫紹興間¶金人歸我河南
<pb:KR4d0266_WYG_115-24b>
其賀表¶¶¶有<md:KR4d0266_SBCK_114-23a>¶湖山如舊之句又謝知宻州云¶賔出日於麗
譙江山炳煥傳夕&KR0463;於海嶠皷角清¶閒謝賜笏帶云草
木何知被慶雲之渥彩魚蝦至¶賤借滄海之崇光雖若
可觀終非其有汪彦章賀¶神降萬嵗山表云恍若銀山
金成宫闕浩如玉海¶虹貫山川此皆典切而不浮孫仲
益亦多此等語至¶橘林則浮靡而不典矣¶四六有作華
潤語而重大者最不可多得韓退之¶表云地彌天區界
軼海外北嶽醫閭神鬼受職析¶木天街星宿清潤曽子
<pb:KR4d0266_WYG_115-25a>
固云鈎陳太微星緯咸若<md:KR4d0266_SBCK_114-23b>¶崑崙渤澥波瀾不驚王履道
行种師道麻制云封¶疆開崑崙積石之西威譽震大漠
龍荒之北¶
四六有用古人全語而全不用其意者行葦之詩¶云仁
及草木牛羊勿踐履此盛世之事也又鴟鴞¶之詩云曰
予未有室家風雨所漂揺謂䲭鴞之¶巢也王履道北人
也靖康避亂遷謫在八桂思鄉¶里墳墓作青詞云萬里
丘墳草木牛羊之踐履百¶年鄉社室家風雨之飄揺
<pb:KR4d0266_WYG_115-25b>
有客在張欽夫坐上舉介甫賀册后妃關雎雞鳴¶之聨
以為四六之妙者欽夫因舉東坡賀冊后表<md:KR4d0266_SBCK_114-24a>¶云上符天
造日月為之光明下逮海隅夫婦無有¶愁嘆笑曰此全
不用古人一字而氣象塞乎天地¶矣¶
施洪景伯賀表云宣王復文武之土可謂中興齊人歸
鄆讙之田不失舊物聨屬工夫然去一境字便覺難讀
四六用古人語有用其一字之聲而不用其字之形者
書曰人惟求舊而介甫謝上表有云仁惟求舊義不遐
<pb:KR4d0266_WYG_115-26a>
遺乃易仁為人荘子曰副墨之子問之洛誦之孫副墨
謂文墨之有副本洛誦謂洛人之善誦讀者而介甫賀
生皇子表之前一聨言成王文王子孫衆多而繼之以
㳟惟皇帝陛下令徳光乎洛誦康功茂乎岐昌則以洛
誦為成王矣盖成王名誦而卜洛故也此文人之舞文
弄法者也
四六有截斷古人語五字而補以一字如天成者有用
古人語不易其字之形而易其意者漢書云在漢庭無
<pb:KR4d0266_WYG_115-26b>
出其右論語云與文子同升諸公而翟公巽賀蔡攸除
少師啟云朝廷無出其右父子同升諸公既截斷其語
而補以一字讀者不覺其補而又易文子為父子子之
字雖同而文子乃人名父子非人名也此巧之至也子
牟身居江湖之上公冶長雖在縲絏之中而東坡謝罪
表云身居江湖之上夢逰縲絏之中孟子云此之謂失
其本心左傳云吾必使汝罷于奔命翟公巽一年之中
移作數郡太守謝表云憂患失其本心筋力罷于奔命
<pb:KR4d0266_WYG_115-27a>
亦此類也
四六作流麗語亦須典而不浮東坡謝知湖州表是也
前中書舍人洪景盧知婺州召至郡下而從臣未有¶虚
位者孝宗除為在京宫觀兼侍讀太府少卿¶張抑字子
儀以啟賀之云珍臺閒館冠臯伊之倫¶魁廣厦細旃論
唐虞之聖道前兩句用揚雄賦全¶語後兩句用王吉疏
全語皆西漢文章也子儀昔¶¶舉似予驚歎擊節以為不
减前軰未㡬景盧入¶翰林為學士適梁叔子丞相以病
<pb:KR4d0266_WYG_115-27b>
辭位<md:KR4d0266_SBCK_114-24b>¶　孝宗愛重之不欲聴其去累辭不得已拜大觀
文醴¶泉觀使兼侍讀景盧當筆麻制中全用此一聨是¶
日朝士聴麻者皆稱賞之不知其為子儀語也¶
四六有初語平平而去其一字精神百倍妙語超¶絶者
介甫賀韓魏公致仕啟云言天下之所未嘗¶任大臣之
所不敢其初句尾有言任二字而去之¶也¶
循王張俊妾封夫人中書舍人程子山行詞以異¶姓王
對如夫人朝士稱之
<pb:KR4d0266_WYG_115-28a>
靖康遣聶山割三鎮與金人請和三鎮之民不肯<md:KR4d0266_SBCK_114-25a>¶左衽
羣起毆至死而朝廷或傳其生詞臣行¶加恩詞云風寒
易水知士去之不還日逺長安怪¶人來而未至汪伯彥
黄潜善為相時太學之士陳¶東以上書誅既而我髙宗
深悔之贈東諫議大夫¶而罷汪黄二相後趙鼎為相汪
黄有啟謝廟堂鄱¶陽熊彦時叔雅為趙客代趙荅啟云
一男子之上¶書彼將焉罪諸大夫曰可殺公亦何心¶
靖康末二聖北狩皇屬畢遷中原無主惟¶我髙宗皇帝
<pb:KR4d0266_WYG_115-28b>
在外獨免時隆祐太后以書勸進有云¶獻公之子九人
惟重耳之獨在漢家之阨十世宜<md:KR4d0266_SBCK_114-25b>¶光武之中興此汪彦
章詞也建炎苖劉之禍未㡬¶復辟赦書云斷鼇而立四
極既成開闢之勲取日¶而授五龍復正神明之御此李
漢老詞也¶張邦昌既僭竊竄謫謝髙宗表有云孔子從
佛肸¶之召盖欲興周紀信乗漢王之車固將誑楚其黨¶
顔博文之詞也邦昌初立時博文首上賀表云非¶湯武
之干戈同堯舜之禪譲其反覆如此
<pb:KR4d0266_WYG_115-29a>
李綱罷相被謫汪彦章行詞云朋黨罔上有虞必¶去於
驩兜欺世盗名孔子有誅乎正卯又云専殺¶尚威傷列
聖好生之徳信䜛喜佞為一時羣小之<md:KR4d0266_SBCK_114-26a>¶宗客有問彦章
者曰内翰頃有啟賀伯紀拜相云¶孤忠貫日正二儀傾
側之中凜氣横秋揮萬騎笑¶談之頃又云士訟公寃亟
舉幡而集闕下帝從民¶望令免冑以見國人與今謫詞
一何反也彦章曰¶某此啟自直一翰林學士渠不用我
故以後詞報¶之客又曰詞有云乃傾家積隂與賊通若
<pb:KR4d0266_WYG_115-29b>
此言何從知荅曰某如何知¶得但見渠兒子自敵中歸¶
汪彦章初除北門有小官賀以啟云當年翰苑曽¶聞學
士之葫蘆今日玊堂又見司空之蘆蔔自以<md:KR4d0266_SBCK_114-26b>¶為竒有問
之者葫蘆事得非用¶昔太祖皇帝嘲内翰陶榖所謂年
年依様畫葫蘆者¶乎曰然又問蘆蔔何出曰昔司空圖
在翰苑常作¶蘆蔔詩聞者絶倒又吾州安福有歐陽寺
丞叔向者¶嘗為妻病作青詞云大小二便半月未通乎
水火¶晨昏兩膳一粒不過於咽喉又近有代京丞相作
<pb:KR4d0266_WYG_115-30a>
遺表者首句云身獨立於上台未踰三月瘡忽生¶於下
體㡬及半年¶
莆田陳丞相作小朝士時遇顯仁太后之喪嘗代¶宰相
乞皇帝御殿表云雖天道何言四時自然<md:KR4d0266_SBCK_114-27a>¶成嵗然太陽
不照萬物何以仰瞻識者已知其有宰¶相器公後為左
相辭位其客鄭僑恵叔代作表云¶責任匪輕此豈久居
之地從容求去幸當未厭之¶時豈久居牛僧孺語也幸
未厭蕭嵩語也皆宰相¶求去事未有如此親切者
<pb:KR4d0266_WYG_115-30b>
梁叔子丞相生日¶蒙孝宗賜酒物是時梁母太夫人在
尤延之代作謝¶表云小人有母雖喜君&KR0325;之嘗大烹飬
賢無虞公¶餗之覆¶黄仲秉攝西掖行東坡贈太師諡文
忠詞云朕考¶百年治亂之原識諸老忠邪之辨惟小人
無所忌<md:KR4d0266_SBCK_114-27b>¶憚使君子至於困窮又云某目無全牛意空凡
馬¶道不行而言立身愈退而名髙又云言之尚至於¶嘆
嗟聞者亦為之興起户部侍郎史正志自請為¶諸路發
運使遍行州縣凡合起上供及江上餉師錢¶榖盡以為
<pb:KR4d0266_WYG_115-31a>
羡餘而獻之時夀皇大喜既而嵗莫上¶供無一州至者
板曹大窘奏其事壽皇大怒即日¶罷黜仲秉行詞有云
多取嬴於郡國無遺算於雞¶豚校數嵗之中以為常本
無心計無三年之蓄曰¶不足徒有口才及仲秉為刑部
侍郎觸一權貴因¶外得丹陽謝廟啟曰一麾江海頗欲
避西風之<md:KR4d0266_SBCK_114-28a>¶塵兩鬢雪霜但堪飲北&KR0814;之酒¶
王季海丞相為太常少卿時葛丞相楚輔為浙東¶叅議
官以啟賀季海用雞檄對鵝經季海賞其的¶對雞檄乃
<pb:KR4d0266_WYG_115-31b>
用王勃為諸王作鬭雞檄¶
山谷戯筆尚書范文正公為舉子時作虀賦有云¶陶家
甕内淹成碧綠青黄措大口中嚼出宫商徴¶羽吾州劉
沅丞相時讀書山寺寺僧請公戯作¶偷狗賊有云摶飯
引來猶掉續貂之尾索綯牽去¶尚回顧兎之頭常州人
諱打爺盖常有子為伍伯¶而其父坐罪當笞者其子恐
他人笞其父之重而<md:KR4d0266_SBCK_114-28b>¶身請行刑故有此譏士人有戯作
此賦者云當年¶祖逖見而知聞而知後日孫權出乎爾反
<pb:KR4d0266_WYG_115-32a>
乎爾¶
投人詩之有語忌者不可不知人有上文潞公詩¶用夀
考字公曰五曰考終命和我死也説了程子¶山自中書
舍人謫為贑州安逺令士子上生日詩¶用嶽降事子山
曰降做縣令了更去甚處周茂¶振賀劉季髙由謫籍放
自便啟云十年去國驚我¶馬之虺隤一日還家喜是翁
之矍鑠季髙曰是翁¶却將對我馬此類多矣至如紹興
間張叔夜之子¶常先為江西常平使者有小官上啟其
<pb:KR4d0266_WYG_115-32b>
自序處云<md:KR4d0266_SBCK_114-29a>¶叔夜麄疎次山漫浪常先大怒曰我爺何曽
麄疎¶雖常先不學可笑然小官亦當問上官家諱吉州¶
推官李椿嘗干一上官舉狀而上官家諱有複名¶而一
字椿者初許薦而後不與請於族弟炎正字¶濟翁作一
啟以觧之云諱名不諱姓雖存羊棗之¶遺文言在不言
徴亦有杏壇之故事上官遂舉之¶濟翁年五十二乃登
第初任寧逺簿甚為京丞相¶所知有啟上丞相云秋驚
一葉感蒲栁之先知春¶到千花歎桑麻之後長丞相遂
<pb:KR4d0266_WYG_115-33a>
下待除掌故之令¶
尤<md:KR4d0266_SBCK_114-29b>¶延之嘗舉前軰四六有云秉圭執璧禮天地之¶神祗
㓗粢豐盛報祖宗之功徳謂其不造語而體¶面大又嘗
愛子由行詞有云養徳丘園本無求於¶當世書名史䇿
恍若疑其古人¶
詩曰燕及皇天又曰誕彌厥月而介甫賀進築熈¶河表
云旌旃所指燕及氐羗樓櫓相望誕彌河隴¶
淵明子美無已三人作九日詩大槩相似子美云¶竹葉
<pb:KR4d0266_WYG_115-33b>
於人既無分菊花從此不須開淵明所謂¶塵爵恥虚罍
寒花徒自容也無已云人事自生今¶日意寒花祇作去
年香此淵明所謂日月依辰<md:KR4d0266_SBCK_114-30a>¶舉俗愛其名辰也¶
介甫當國喜言農田水利有獻議梁山濼事可涸之¶以
為田介甫欲行之又念水無所歸以問劉貢父¶曰此事
楊蟠無齒貢父退介甫思其説而不得呼¶其子雩問以
此語何意且出何書雩曰不知當召而¶問之貢父既至
雩以父之問問焉貢父笑曰此易¶曉且楊蟠杭人善作
<pb:KR4d0266_WYG_115-34a>
詩自號浩然居士相公熟識¶之今欲涸湖為田此事浩
然無涯也一時聞者絶¶倒¶
東坡詩云卧占寛閒五百弓汪彦章啟云嗟甫里<md:KR4d0266_SBCK_114-30b>¶百弓
之别墅七尺二寸為一弓事見譯梵一尺八¶寸為一肘
四肘為一弓今通鑑二百四十八巻㑹¶昌五年祠部奏
天下寺四千六百蘭若四萬(注下/亦詳)¶史炤釋文引薩波多
論云西天度地以四肘為一¶弓云寺居五百弓不逺不
近以閒静處為蘭若今¶以唐尺計之盖里許也
<pb:KR4d0266_WYG_115-34b>
或問何謂雙聲叠韻曰行穿詰曲﨑嶇路又聴鈎¶輈格
磔聲上句叠韻下句雙聲也何謂蜂腰鶴膝¶曰詞源倒
流三峽水筆陣獨掃千人軍無邉落木¶蕭蕭下不盡長
江滚滚來前一聨蜂腰後一聨鶴<md:KR4d0266_SBCK_114-31a>¶膝也¶
近世蜀人多妙於四六如程子山趙荘叔劉韶美¶黄仲
秉其選也然未免作意為之者張欽夫深於¶經學初不
作意於文字間而毎下筆必造極紹興¶辛巳年其父魏
公久謫居永州得㫖自便欽夫代¶作謝表自叙有云家
<pb:KR4d0266_WYG_115-35a>
國異謀固難調於衆口天日¶下照夫何歉於一心兹盖
皇帝陛下體堯之仁¶行禹之智微彰以道必因天地之
時動化若神孰¶測風雷之用其辭平其味永其韻孤豈
作意為之¶者時年二十九<md:KR4d0266_SBCK_114-31b>¶李方叔之孫大方字允蹈少時嘗作思故山賦諸¶公間
稱之以為似邢居實晚得一鶡冠今為雜買¶場寄予詩
一篇多有警句如三百年來今已秋天¶地自老江自流
如笛聲吹起白玉槃正照御前楊¶柳碧如可憐一代經
<pb:KR4d0266_WYG_115-35b>
綸業不抵鍾山幾首詩如後¶院落花人不到黄鸝飛下
石榴隂大似唐人¶
予嘗論近世之詩人若范石湖之清新尤梁¶溪之平淡
陸放翁之敷腴蕭千巖之工緻皆¶余之所畏者
　
　
　
　誠齋集卷<md:KR4d0266_SBCK_115-1a>¶一百十五¶

<pb:KR4d0266_WYG_116-1a>
欽定四庫全書
　誠齋集巻一百十六
　　　　　　　　　　　　宋　楊萬里　撰
　
