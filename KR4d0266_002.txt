# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:10.087383
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0515-002誠齋集-卷第二.
<pb:KR4d0266_SBCK_002-1a>¶
誠齋集巻第二¶
　　　　　　　廬陵楊　萬里　廷秀¶
　詩¶
　　江湖集¶
　　　題代度寺¶
一别重來十五年殘僧半在寺依然黄楊當日絶¶
低小過危檐也可憐¶
　　　又題寺後竹亭¶
行盡空房忽&KR0030;欄竹光和月入亭寒壁間題字知¶
誰句醉把殘燈子細看¶
<pb:KR4d0266_SBCK_002-1b>¶
　　　中秋前兩日别劉彦純彭仲莊於白馬山¶
　　　下¶
忽忽離合夢非夢續續談諧眠不眠莫道對床容¶
易著試思分手㡬何年長亭更放金荷淺後夜誰¶
同璧月圓要得長隨二三友不知由我定由天¶
　　　早發建安寺過大櫟虗¶
睡美那能動朝凉强作行吾方犯星起人已趂虗¶
聲近路還如許長途作麽生兩親今正老三釡又¶
須営¶
　　　中秋前一夕翫月¶
<pb:KR4d0266_SBCK_002-2a>¶
月擬來宵好吾先今夕遭纔升半壁許已復一輪¶
髙遷坐明相就群飛影得逃望秋惟有此徹夜敢¶
辞勞¶
　　　赴調宿白沙渡族叔文逺携酒追送走筆¶
　　　取别¶
扁舟斜纜白沙虗&KR0082;行未發小踟蹰吾家子雲來¶
得得為携碧酒買白魚誼風多年冷似鉄非公其¶
誰主風月尊前醉倒定不嗔同來多半箇中人(髙/季)¶
(同至/仲覚)¶
　　　醉後題壁¶
<pb:KR4d0266_SBCK_002-2b>¶
夜寒星斗挂屋椽我軰把酒不問天語聲未怕驚¶
天上只愁驚起白鷗眠¶
　　　夜雨泊新塗¶
乱眼纔迷樹囬頭已濕沙蕭蕭打篷急㸃㸃入舩¶
斜此夕初為客何時却到家餘樽曾卧否喚取作¶
生涯¶
　　　明發新塗晴快風順約泊樟鎮¶
雨到中宵歇心知逗曉晴排雲數峯出漏日半江¶
明風借輕㠶便天催嬾客行不應樟鎮酒無意待¶
人傾¶
<pb:KR4d0266_SBCK_002-3a>¶
　　　泊樟鎮¶
北地三接浙重來四肅霜日斜秋樹轉市散暮舩¶
忙波捲青中白霞翻紫外黄汀沙渾換却不記旧¶
園芳¶
　　　午憩堆錢嶺¶
蚤作難為飯前途又苦飢塵労正未了眠食且隨¶
宜小憩那思去追程得更遲館人只冷眼還為惜¶
奔馳¶
　　　路逢故將軍李顯忠以符離之後私其府¶
　　　庫士怨而潰謫居長沙¶
<pb:KR4d0266_SBCK_002-3b>¶
貪將如中使兵書不誤今只悲熊耳甲誰怨裊䟽¶
金賈&KR0019;奚同郡朱游獨折心書生何處説詩罷自¶
長吟¶
　　　宿楊塘店¶
吾生行路何時了舊館重來身漸老路旁松桂只¶
十年如今㫦㫦舊小小昨宵宿處又雲邊來宵還¶
似今宵然陳迹更待俛仰間有酒不飲要稱賢¶
　　　宿長林¶
霧月撩人白風燈惱客青倦多資美睡酒薄免遲¶
醒¶
<pb:KR4d0266_SBCK_002-4a>¶
　　　午憩東塘近白干江西地盡於此¶
日以秋還短塗緣熱故長也知茅店小柰此竹風¶
凉更逺終然到而吾有底忙&KR0082;行猶小駐咫尺便¶
他郷¶
　　　初寒¶
&KR0082;雨還晴又作隂添衣已减却重尋絶知早晚新¶
寒到更用先來破客心¶
　　　沙溪江亭¶
漁舟竟日不知還水碓無人也不閑砍却江頭一¶
叢柳當愁無地著江山¶
<pb:KR4d0266_SBCK_002-4b>¶
　　　&KR0043;張家店壁間有趙民則一絶句云舎䇿¶
　　　投床睡便濃覺來凉葉動西風驚秋念逺¶
　　　無窮意客裡知誰此夜同因次其韻¶
督郵不敵客愁濃那更愁宵一笛風公子何曽知¶
許事曠懷也觧與人同¶
　　　蔣蓮店有書柳子厚寄吳武陵琴詩三讀¶
　　　敬哦五言¶
秋晴得凉行壁閲遇佳讀已咽猶餘滋將燼忽賸¶
馥語妙古未多聴難今良獨追誦惜去眼信步遑¶
擬足驚心一鳥鳴隔溪兩峯綠¶
<pb:KR4d0266_SBCK_002-5a>¶
　　　道逢王元亀閣學¶
秋日纔昇却霧中先生更去恐群空古雖云逺今¶
猶古公亦安知世重公軒冕何緣関此老江山所¶
過緫清風我行安用相逢得不得趨隅又北東¶
　　　宿楓平¶
休説江西西路行東來骨瘦却詩清恐緣桂玉踈¶
雲子敢對溪山喚麴生¶
　　　發楓平¶
谷暗迷牎曉山鳴報雨來畦丁絶須喜菜甲正新¶
栽倦路愁何那衝泥慣豈纔吾詩未大好也辱片¶
<pb:KR4d0266_SBCK_002-5b>¶
雲催¶
　　　過下梅¶
不特山盤水亦囬溪山信美暇徘徊行人自趂斜¶
陽急関得㱕鴉更苦催¶
　　　九日落莫憶同施少才集長沙¶
九月九日今朝是五里十里正未已良辰美景只¶
自美不如且著黒碁子濁醪不賤有如無黄花新¶
寄絶交書三年客裡兩重九去年却得登髙友醉¶
吟嶽麓道林間天風吹帽挂名山倒騎蹇驢下絶¶
頂眼花㡬落賈誼井如今悔狂亦嬾游不嫌清坐¶
<pb:KR4d0266_SBCK_002-6a>¶
獨醒休¶
　　　宿度息¶
薄雲翳佳月風為作金篦我行以事役雲行亦忙¶
為如何今夕寒只與客子期忘情豈我軰能禁秋¶
興悲短檠不觧事喚我哦新詩¶
　　　曉泊舟廟山¶
平水長先曉無風也自濤煙昏山易逺岸潤樹難¶
髙去鴈鳴相報游魚冷緫逃輕寒容可忍清朓得¶
辞勞¶
　　　到龍山頭¶
<pb:KR4d0266_SBCK_002-6b>¶
影静長安道凉風響轡銜海天低到水江日晚明¶
㠶潮遣先驅壯聲吞絶島巉黄塵征袖滿却愧著¶
朝衫¶
　　　見澹菴胡先生舎人¶
澹翁家近醉翁家二老風流莫等差黄帽朱耶飽¶
煙雨白頭紫禁判鴬花補天老手何須石行地新¶
堤早著沙三嵗别公千里見端能觧榻瀹春芽¶
　　　為王監簿先生求近詩¶
林下詩中第一仙西風吹到日輪邊杜陵野客還¶
驚市國子先生小著鞭拈出老謀開宇宙本來清¶
<pb:KR4d0266_SBCK_002-7a>¶
尚只雲泉新篇未許児童誦伹得真&KR0019;敢浪&KR0019;¶
　　　宿徐元達小樓¶
樓逈眠曽著秋寒夜更加市聲先曉動牎月傍人¶
斜役役名和利憧憧馬又車如何泉石耳禁得許¶
諠譁¶
　　　贈相士蓑衣道人杜需二首¶
與子生踈有底仇談間容易説封侯病身更遣氷¶
山倚野鶴孤雲也替愁¶
坐來小歇過眉拄客裡那能滿眼酤肯脱蓑衣借¶
儂著鷗邊雨外且江湖¶
<pb:KR4d0266_SBCK_002-7b>¶
　　　跋馬公弼省幹出示山谷草聖浣花醉圖¶
　　　歌(西人/名彦輔山)¶
涪翁浣花醉圖歌歌詞自作復自冩少陵無人張¶
顛死此翁奄有二子者不論釵股與錐沙更數旱¶
蛟及驚蛇詩仙不合兼草聖&KR0017;妬天嗔敎薄命人¶
言愛書緣愛賢紫眉未必勝青編旧時&KR0017;門闗外¶
客如今一字抵尺壁何須千載空相憶¶
　　　送王監簿民瞻南㱕(庭珪)¶
潮頭打雲雲不留月波潑牎牎&KR0082;流夜寒報晴豈¶
待曉天公端為盧溪老盧溪在山不知年盧溪出¶
<pb:KR4d0266_SBCK_002-8a>¶
山即日還黄紙苦催得髙卧青霞成癖誰能那詔¶
謂先生式國人掉頭已復煙林深路旁莫作兩踈¶
看老儒不用囊中金¶
　　　澹菴坐上觀顯上人分茶¶
分茶何似煎茶好煎茶不似分茶巧蒸水老禪弄¶
泉手隆興元春新玉爪二者相遭兎甌面怪怪奇¶
奇真善幻紛如擘絮行太空影落寒江能萬變銀¶
瓶首下仍尻髙注湯作字勢嫖姚不須更師屋漏¶
法只問此瓶當響荅紫㣲仙人鳥角巾喚我起看¶
清風生京塵滿袖思一洗病眼生花得再明漢鼎¶
<pb:KR4d0266_SBCK_002-8b>¶
難調要公理䇿勲茗椀非公事不如囬施與寒儒¶
㱕續茶經&KR0019;衲子¶
　　　謝趙茂甫惠淅曹中筆蜀越薄牋二首¶
(暢/名師)¶
公子平生無長物几研生涯敵玉氷二妙端能并¶
送似便呼毛頴試溪藤¶
百楮先生十免尖心知奇絶敢言貪詩無好語書¶
仍俗喜氣多抵得慙¶
　　　和馬公弼夜雨¶
一雨未辭泥至腰新寒癘氣喜全消都人得此正¶
<pb:KR4d0266_SBCK_002-9a>¶
希濶逺客憣然成寂寥聲在踈檐與黄葉夢聴禁¶
漏近丹霄愁心却被詩勾引始覚君家我里遥¶
　　　再和錯綜其韻¶
家書希到恐緣遥豈有全無鴈掃霄屈指大刀違¶
破鏡負渠縮項及長腰何當竹外扁舟去趂取梅¶
梢未雪消頼有可人同舎客破愁得句似参寥¶
　　　和趙彦徳旅懐是夕渠誦詩鼓琴(怠/名不)¶
客間眼暗可逢人公子詩琴却有神頻掉烏紗知¶
得句快揮綠綺更留塵飄零不問今何夕邂逅相歡¶
意便親作許生涯渾不&KR0086;只愁我軰轉須貧¶
<pb:KR4d0266_SBCK_002-9b>¶
　　　至日前思親¶
節近親庭逺天寒日暮時未風䆫已報&KR0082;雪脚先¶
知¶
　　　和湯叔度雪(陽人/名灝池)¶
道得閑來儘未閑頗緣幽事攪心間(借)卧聴雪作¶
披衣起不待天明帶月看更覚梅枝殊摘索只驚¶
蓬鬢却覉單飛花豈觧知人意風裡時時&KR0231;作團¶
　　　和馬公弼雪¶
灑竹穿梅湖更山客間得此未嫌寒髯踈也被輕¶
輕㸃齒冷猶禁細細餐晴了還成三日凍銷餘留¶
<pb:KR4d0266_SBCK_002-10a>¶
得半庭看慿誰説似王郎婦塩絮吟來緫未安¶
　　　中書胡舎人玉堂夜直用萬里所和湯君¶
　　　雪韻和寄逆旅再和謝焉¶
紫禁仙人視草閑宫雲低到綺䟽間(借)玉如為作¶
囬風舞金炬髙燒帶笑看得句却嫌椽筆小衝泥¶
遣慰客氊單夜哦妙語鏘鸞鶴不覺梅梢霽日團¶
　　　和符君俞卜隣(朱崖人/名昌言)¶
朱崖柳色&KR0082;春風庾嶺梅花尚雪容念子南㱕騎¶
瘦馬只今誰觧好真龍吾郷端是山水窟何日來¶
同丘嶽胸白鷺青原不妨揀誅茅結屋看何從¶
<pb:KR4d0266_SBCK_002-10b>¶
　　　引見前一夕寓宿徐元達小樓元達招符¶
　　　君俞胡季永小集走筆和君俞韻¶
主賔呼酒巻滄溟我亦何人與徳星髙閣連雲壓¶
潮白前山倒影入杯青細哦秀句清無底匹似踈¶
梅寒更馨不惜坐間作頽玉只愁宫漏又須聴¶
　　　同君俞季永步至普濟寺晚泛西湖以㱕¶
　　　得四絶句¶
閣日㣲隂不礙晴杖藜小倦且須行湖山有意留¶
儂欵約束踈鍾未要聲¶
煙艇横斜柳港灣雲山出沒柳行間登山得似遊¶
<pb:KR4d0266_SBCK_002-11a>¶
湖好却是湖心看盡山¶
西湖雖老爲人容不必花時十里紅卷取郭熈真¶
水墨枯荷折葦小霜風¶
曲曲都城繚翠㣲鱗鱗湖浪動斜暉天寒日暮游¶
人少兩岸輕舟星散㱕¶
　　　同岳大用(甫)撫幹雪後游西湖早飯顯明¶
　　　寺步至四聖觀訪林和靖故居觀鶴聴琴¶
　　　得四絶句時去除夕二日¶
湖暖開氷已借春山晴留雪要娛人昨遊未當清¶
奇在路凍重來眼却新¶
<pb:KR4d0266_SBCK_002-11b>¶
紫陌㣲乾未放塵青鞋不惜涴泥痕春風已入寒¶
蒲節殘雪猶依古柳根¶
氷壺底裡步金沙真到林逋處士家未辨寒泉薦¶
秋菊且將瘦句了梅花¶
道堂髙絶俯空明上下躋攀取意行浄閣虗廊人¶
寂寂鶴聲断處忽琴聲¶
　　　甲申上元前聞家君不快西㱕見梅有感¶
　　　二首¶
官路桐江西復西野梅千樹壓踈籬昨來都下筠¶
籃底三百青錢買一枝¶
<pb:KR4d0266_SBCK_002-12a>¶
千里來為五斗謀老親望望且㱕休春光儘好関¶
儂事細雨梅花只做愁¶
　　　晚春行田南原¶
西疇前日塵作霧南村今日波生路雲子從來踈¶
廣文衝雨學稼當辞勤農言秧好殊勝麥其如綠¶
針未堪喫吾生十指不拈泥毛錐便得傲蓑衣只¶
願邊頭長無事把耒耕雲且吾志不愁官馬送還¶
官借牛騎㱕不用鞍¶
　　　聞鴬¶
過雨溪山浄新晴花柳明來穿雨好樹别作一家¶
<pb:KR4d0266_SBCK_002-12b>¶
聲故&KR0082;撩詩興仍添懷友情驚飛苦難見那更綠¶
隂成¶
　　　初夏日出且雨¶
笑憶唐人句無晴還有晴斜陽白鷗影踈兩子規¶
聲䑓閣非吾事溪山且此生詩成何用好詩好却¶
難成¶
　　　和文逺以作醮相踈¶
涉夏天勤雨今年定有秋試思衝熱出何似帶泥¶
游&KR1332;冕関莊子江湖著魏牟髙人香火裡也到酒¶
邊不¶
<pb:KR4d0266_SBCK_002-13a>¶
　　　族叔祖彦通所居宛在水中央名之曰小¶
　　　蓬萊為作長句¶
儂愛南溪不减公南溪親公却踈儂為儂只作一¶
兩曲為公繞盡雲邊屋屋後有竹前有花断橋纔¶
整巳半斜客來不&KR0086;去亦好莫將汙脚涴瑶草俗¶
子只道無蓬萊請渠且洗&KR0703;上埃蓬萊不大亦不¶
小作詩示公公一笑¶
　　　彦通以詩送石菖蒲和謝之¶
笑拂孤芳旋汲泉忽如身墮曉霜天一生寒瘦知¶
何用只得清名垂萬年¶
<pb:KR4d0266_SBCK_002-13b>¶
　　　清曉出城别王宣子舎人¶
月細惟愁落陽昇未要忙出門雞未覚夾路稻初¶
香涉世寕容&KR0568;侵星幸稍凉病來詩乆廢覓句費¶
商量¶
　　　送王吉州宣子舎人知明州二首¶
滿聴除書好明州勝吉州又爲邦伯去政坐治聲¶
優過闕端能遇居中定作留新民莫漫喜竹馬不¶
須休¶
碧海翻詞筆清霜逼誼風不應盛名下未著玉堂¶
中剰&KR0082;公留此其如帝望公從今摩病眼看到火¶
<pb:KR4d0266_SBCK_002-14a>¶
城紅¶
　　　題王宣子新作吉州學前詠㱕亭¶
使君見處我何言且上斯亭一笑還便有醒然新¶
氣象何曽改却舊江山詠㱕風味誰知㸃克已工¶
夫未减顔箇裡諸生髙著眼仕和不仕得相関¶
　　　夜同文逺禱雨老岡祠¶
秋熱常年無此例今宵有月不能凉槁苗似妬詩¶
人&KR0568;作意催成禱雨章¶
　　　霜露¶
落照紅猶剰初星白未真霜威能奪月寒力故欺¶
<pb:KR4d0266_SBCK_002-14b>¶
人哀鴈知誰怨吟蛩獨我親老來&KR0104;患裡忍淚已¶
霑巾¶
　　　理蔬¶
小摘吾猶惜頻來逕自成青蟲捕仍有蠧葉病還¶
生貧裡猶存竈霜餘正可羮窺園未妨學抱甕更¶
須營¶
　　　送&KR0019;山人二絶句¶
江山有約未應踈浪自忙中白却鬚我昔属官今¶
属我子能略伴瘦藤無¶
談天渠外更誰先聊復憐渠與酒錢富貴不愁天¶
<pb:KR4d0266_SBCK_002-15a>¶
不管不應丘壑也関天¶
　　　憫農¶
稻雲不雨不多黄蕎麥空花早著霜已分忍飢度¶
殘歳更堪歳裡閏添長¶
　　　絶句¶
楓老顔方少山晴氣反昏舊貧今更甚已冷幸猶¶
暄¶
　　　故少師張魏公挽詞三章¶
出晝民猶望囬軍敵尚疑時非不吾以天未勝人¶
為自别知何恙從誰話許悲一生長得忌千載却¶
<pb:KR4d0266_SBCK_002-15b>¶
空思¶
手麾日三舎身馭月重輪始是岷峨秀前無社稷¶
臣向來元破斧何用更洪鈞只使江淮草明年不¶
作春¶
讀易堂邊路曽聞赤舄聲心從畫前到身在易中¶
行憂國何緣夀思親豈&KR0082;生不應永州月猶傍兩¶
牎明¶
　　　和周仲覚三首¶
書&KR0568;聊遮眼詩窮只掉頭寒醒非不睡薄醉奈何¶
愁火細霜還重風停葉自投半生災疾裡誰遣未¶
<pb:KR4d0266_SBCK_002-16a>¶
休休¶
月淡猶明樹霜嚴不剰雲天寒一鴈呌夜半㡬人¶
聞詩只令吾瘦清聊與子分頻來仍恨少此去更¶
離群¶
春在梅邊動寒從月外來貧於蛍不暖心與燭俱¶
灰此意悠悠著(斫/音)從誰細細開病來更憂患淚盡¶
只餘哀¶
　　　雪用歐陽公白戰律仍禁用映雪訪戴等¶
　　　故事賦三首示同社¶
夜映非　曉山明不覚遥儘寒無柰爽且落未須¶
<pb:KR4d0266_SBCK_002-16b>¶
銷体怪心仍愛顔衰酒强潮毛錐自堪戰寸鉄亦¶
何消¶
是雨還堪拾非花却觧飛児童最無頼摶弄肯言¶
皈向樹翻投竹欺人故㸃衣肩寒未妨聳筆凍可¶
能揮¶
細聴無仍有貪看立又行落時晨却暗積處夜還¶
明幸自漫山好何如到夏清似知吾黨意未遣日¶
華晴¶
　　　劉公佐親家奉議挽詞二首¶
已病身猶徤云瘳訃却聞告存非不夀有子更能¶
<pb:KR4d0266_SBCK_002-17a>¶
文嗟我何多難䘮親又哭君兩家兩翁好作麽併¶
丘墳¶
一命華其老諸昆半作官相髙仍孝悌不伹盛衣¶
冠近别那云訣臨䘮獨忍看心知公不恨我自淚¶
難乾¶
　　　送盧山人二首¶
行盡千山又萬山山真何好子能然青鳥縱妙儂¶
曽問著眼煙雲也自賢¶
有欠牛眠子為尋剰將朽胔換華簪家阡只免牛¶
羊到此外窮通得上心¶
<pb:KR4d0266_SBCK_002-17b>¶
　　　徃安福宿代度寺¶
春前臘後暖還寒陌上泥中濕更乾野寺鳴鍾招¶
我宿逺峯留雪待誰看¶
　　　㱕途轎中讀參寥詩¶
車中無作惟生睡巻裡何佳却勝閑㑹意貪看三¶
五句囬頭悔失數重山¶
　　　挽封州太守趙次公二首¶
國爾懷孤憤麟兮嗣古風謂宜空冀北何意召河¶
東榕葉烝山祲棃花慘殯宫傳家今有子身後未¶
應窮¶
<pb:KR4d0266_SBCK_002-18a>¶
鴈峯三徑古融水貳車新自此相從後還成永别¶
晨只今耆舊傳誰是老成人剰&KR0082;書遺徳心悲語¶
不真¶
　　　和元舉叔見謝載酒之韻二首¶
雪乆自消猶半在雨來正密更無休硬黄字裡真¶
添瘦重碧杯中且避愁¶
南溪溪北北山邊風月公何得獨專挈榼慙無桒¶
落酒贈詩如得漢隂鯿¶
　　　雪後晚晴四山皆青惟東山全白賦最愛¶
　　　東山晴後雪二絶句¶
<pb:KR4d0266_SBCK_002-18b>¶
只知逐勝忽忘寒小立春風夕照間最愛東山晴¶
後雪軟紅光裡湧銀山¶
群山雪不到新晴多作泥融少作氷最愛東山晴¶
後雪却愁宜看不宜登¶
　　　寄題郭漢卿琴堂¶
著眼飛鴻外欹巾韻磬邊半忘今古操豈校有無¶
&KR0246;自適何須妙能聴也則賢如何劃然裡猶露祖¶
生鞭¶
　　　乙酉社日偶題¶
愁邊節裡兩相関茶罷呼児撿暦看社日雨多晴¶
<pb:KR4d0266_SBCK_002-19a>¶
較少春風晚暖曉猶寒也思散策郊行去其柰緣¶
溪路未乾綠暗紅明非我事且尋野蕨作蔬盤¶
　　　和昌英主簿叔社雨¶
愁巳春相背詩仍債未還雨聲宜小睡竹户且深¶
闗夢釣鷗邊雪衰忘鏡裡顔起來聊覓句句在眼¶
中山¶
　　　送談星辰吳山人¶
牙籌入手風前快玉李行天鏡裡看紫闥青規吾¶
不夢子言&KR0082;試故應難¶
　　　寒食上冢¶
<pb:KR4d0266_SBCK_002-19b>¶
逕直夫何細橋危可免扶逺山楓外淡破屋麥邊¶
孤宿草春風又新阡去嵗無棃花自寒食時節只¶
愁予¶
　　　和昌英主簿叔送花¶
去嵗㱕時正牡丹親庭上夀撚花看共知春好毋¶
虗擲更復盃深肯剰殘誰料今兹千萬感强從叔¶
也兩相寛風顛雨急闗儂事時序撩人只暗嘆¶
　　　和蕭伯振見贈¶
愁裡真成日似年嬾邊覓句此何緣雨荒山谷江¶
西社苔卧曹瞞䑓底甎頓有珠璣開病眼旋生羽¶
<pb:KR4d0266_SBCK_002-20a>¶
翼&KR0082;俱仙車斜韻険難為継聊復酬公莫浪&KR0019;¶
　　　春晚徃永和¶
春事已如許山居殊未知綠光風度麥白碎日翻¶
池景好懷翻&KR0086;人嬉我獨悲郊行聊著眼興到漫¶
成詩¶
　　　轎中風翻書巻¶
捲冊登車强出山展來未讀眼先昏無端又被春¶
風妬葉葉吹開更揚翻¶
　　　農家嘆¶
兩月春霖三日晴冬寒初暖稍秧青春工只要花¶
<pb:KR4d0266_SBCK_002-20b>¶
遲著愁損農家管得星¶
　　　三江小渡¶
溪水將橋不復囬小舟猶倚短篙開交情得似山¶
溪渡不管風波去又來¶
　　　嘉定元年春三月男長孺　編定¶
　　　端平元年夏五月門人羅&KR0791;良　校正¶
誠齋集巻第二(終)¶
