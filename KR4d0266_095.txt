# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:14.396975
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 95
#+PROPERTY: FILE SB04n0515-095誠齋集-卷第九十五.
<pb:KR4d0266_SBCK_095-1a>¶
誠齋集卷第九十五¶
　　　　　　　廬陵楊　万里　廷秀¶
　觧¶
　　　天問天對觧引¶
子讀栁文每病於天對之難讀杜少陵曰讀書難¶
字過然則前軰之讀書亦有病於難而終則易焉¶
子豈前軰之敢望哉因取離騷天問及二家舊注¶
釋文而酌以子之意以觧之庻以易其難云¶
　　　天問天對觧　屈原問　栁宗元對¶
問曰遂古之初誰傳道之上下未形何由考之¶
<pb:KR4d0266_SBCK_095-1b>¶
　遂古徃古也太古天地未分之&KR0003;傳之者誰何¶
　以考究¶
對曰本始之茫誕者傳焉鴻靈幽紛曷可言焉¶
　古蓋茫乎其不可考也傳其有初者虗誕者為¶
　之也鴻荒靈恠幽深紛紊何可得而言哉且不¶
　可得而言也考且得而考也耶¶
問曰&KR0115;昭瞢闇誰能極之馮翼惟像何以識之明¶
明闇闇惟時何為¶
　日月之夜&KR0115;晝昭何以然也其理瞢然而闇誰¶
　能窮極之者天地之馮馮而盛滿萬形之翼翼¶
<pb:KR4d0266_SBCK_095-2a>¶
　而衆多何以然也其像初誰識而命之者人物¶
　之明明鬼神之闇闇是又誰為之者時是也馮¶
　馮盛滿翼翼衆也見顔師古漢書禮樂志桂華¶
　馮馮翼翼¶
對曰曶黑晰眇徃來屯屯尨昧革化惟元氣存而¶
何為焉(曶音/忽)¶
　曶爽昭晰而為晝昏黒窈眇而為夜蓋日徃月¶
　來月徃日來自爾而巳屯屯而昧焉則𡨕昭瞢¶
　闇之理蓋不可得而窮極也二儀之盛滿者自¶
　盛滿爾萬形之衆多者自衆多爾人物之明明¶
<pb:KR4d0266_SBCK_095-2b>¶
　者自明明爾鬼神之闇闇者自闇闇爾倐焉而¶
　革泯焉而化此其厖昧之氣象蓋不可得而測¶
　識也日月晝夜之由不可窮也天地人物鬼神¶
　之由不可識也又孰有為之者哉蓋亦强名之¶
　曰惟元氣存而巳曶爽見漢郊祀志謂昧爽也¶
問曰隂陽三合何本何化圎則九重孰營度之惟¶
兹何功孰初作之¶
　獨隂不生獨陽不生獨天不生三合然後生此¶
　穀梁子之言也隂陽三合若之何而本原若之¶
　何而化生天体之圜也孰與之營造而能圜天¶
<pb:KR4d0266_SBCK_095-3a>¶
　重之九也孰與之量度而有九凢如此者奚而¶
　㓛誰之作哉¶
對曰合焉者三一以統同吁炎吹冷交錯而㓛無¶
營以成沓陽而九轉輠(音火)渾淪䝉以圜號𡨕凝¶
玄𨤲無㓛無作¶
　隂陽之合以三而元氣統之以一炎者元氣之¶
　吁也冷者元氣之吹也吁而吹吹而吁炎而寒¶
　寒而炎交錯而自爾㓛者也其始無本其未無¶
　化天之九重者陽數之合沓而積者爾天之圜¶
　体者一氣輔輪而渾茫者爾烏有所營烏有所¶
<pb:KR4d0266_SBCK_095-3b>¶
　度哉其凝而結也𡨕然而凝莫見其所以凝其¶
　𨤲而治也玄然而𨤲莫見其所以𨤲烏有所㓛¶
　烏有所作哉䝉加也號名也天之圜亦豈真圜¶
　耶人不見其際而見其圜故加之以圜之名而¶
&KR0680;已故曰䝉以圜號&KR0680;¶
問曰天維焉繫極極焉加八柱何當東南何&KR0635;九¶
天之際安放安屬¶
　天維之幹旋何所繫綴天地之垠涯又何所加¶
&KR0680;八柱九天亦同此問也&KR0680;¶
對曰烏傒繫維乃縻身位無極之極漭彌非垠或¶
<pb:KR4d0266_SBCK_095-4a>¶
形之加孰取大焉皇煕亹亹胡棟胡宇完離不屬¶
焉恃天八柱無青無黄無赤無黒無中無旁烏際¶
乎天則¶
　天有繫以維則覊縻其体與位矣天無待於繫¶
　者也天有極以加則有形而不大矣天無極而¶
　大者也皇熈者天大而廣也天廣大而亹亹不¶
　息不棟不宇全然離物而無所連屬豈有八山¶
　為柱之恃哉九天者東曰皡天東南曰陽天南¶
　曰赤天西南曰朱西曰成西北曰幽北曰玄東¶
　北曰鸞中央曰釣天也天無色而亦無方豈有¶
<pb:KR4d0266_SBCK_095-4b>¶
　九天之涯際哉¶
問曰隈隅多有誰知其數天何所沓十二焉分日¶
月安屬列星安陳¶
　天地之旁角誰知其衆多之數天運之會合何¶
　以有子丑之辰辰者日月所會也沓合也日月¶
　列星亦同此問屬音注又音𣗳¶
對曰巧欺滛誑幽陽以别無隈無隅曷懵厥列折¶
篿剡筳午施旁竪鞠明究曛自取十二非余之為¶
焉以告汝規燬魄淵大虚是屬棊施萬熒(篿音専/筳音廷)¶
(竹也楚人/折竹以卜)咸是焉託(懵莫/孔切)¶
<pb:KR4d0266_SBCK_095-5a>¶
　巧謂機巧也滛謂巫史之滛聲也午施者布筭¶
　於中而横也旁竪者布筭於邊而直也鞠者推¶
　也規者圜也燬者日也魄者缺也淵者月也日¶
　者火之精故曰燬日無缺故曰規燬也月者水¶
　之精故曰淵月至望後生魄則缺故曰魄淵也¶
　萬熒者星也蓋天地之列位有幽隂陽明之别¶
　而已烏有所謂隈隅旁角也哉謂之有隈隅旁¶
　角者機巧滛聲之言欺誑云爾天運之推移有¶
　晝而明夕而曛而巳烏有所謂十二辰之定名¶
　也哉謂之有十二辰者卜筮之人折竹施布以¶
<pb:KR4d0266_SBCK_095-5b>¶
　推究晝夜者之強名自取云爾然則隈隅之數¶
　十二之名豈天之作為哉是皆非天之所作為¶
　則屈子以此問天天亦何以吿屈子也故曰非¶
　余之為焉以告汝余者天也汝者屈子也至於¶
　日月安屬則有所屬焉太虚是屬是也列星安¶
　陳則亦託於大虚焉故曰咸是焉託¶
問曰出自湯谷次于䝉汜自明及晦所行㡬里夜¶
光何徳死則又育厥利維何而顧兎在腹¶
　湯谷䝉汜日出入之所也夜光月也汜音祀湯¶
　青暘¶
<pb:KR4d0266_SBCK_095-6a>¶
對曰輻旋南畫軸奠于北孰彼有出次惟汝方之¶
仄平旋旁運烏有谷汜當焉為明不逮為晦度引¶
乆窮不可以里燬炎莫儷淵迫而魄遐違乃專何¶
以死育玄隂多缺奚咸厥兎不形之形惟神是𩔖¶
　輻以喻天軆軸以喻天極天運而極不動日之¶
　行遡天而旋以成畫者也彼孰有所謂出孰有¶
　所謂次也哉惟人見其方之仄而東則謂日出¶
　於東見其方之仄而西則謂日次於西彼未始¶
　有出次也平旋旁逹亦未始有暘谷與䝉汜也¶
　當日之所及則為畫而明不當日之所及則為¶
<pb:KR4d0266_SBCK_095-6b>¶
　夜而晦暦家引三百六十五度之&KR0003;為日之行¶
　者其&KR0003;乆則亦窮矣又豈可以里而計哉日之¶
　炎也可違而不可並也月迫而並焉則月之光¶
　不勝日是以魄而缺烏有所謂死月違而逺焉¶
　則月之光得以專是以明而盈烏有所謂育月¶
　之隂也以缺為軆也以隂咸隂兎者隂之𩔖也¶
　以缺咸缺兎者缺之形也¶
問曰女岐無合夫焉取九子¶
　王逸云女岐神女無夫而生九子¶
對曰陽徤隂&KR0075;降施蒸摩歧霊而子焉以夫為¶
<pb:KR4d0266_SBCK_095-7a>¶
　妓女既曰神靈則不夫而子也冝¶
問曰伯強何處惠氣安在¶
　王逸云伯強疫鬼也惠氣和氣也¶
對曰怪瀰&KR0115;更伯強乃陽順和調度惠氣出行時¶
届時縮何有處郷¶
　瀰猶彌也更去聲怪而彌怪&KR0115;而更&KR0115;彌怪與¶
　更&KR0115;合此伯強之所以生也和順既調則惠氣¶
　行矣故伯強縁癘氣而届惠氣以癘氣而縮者¶
　也惠氣以和順而届伯強縁和順而縮者也莫¶
　非一氣也又烏有伯強居處之郷¶
<pb:KR4d0266_SBCK_095-7b>¶
問曰何闔而晦何開而明角宿未且曜靈安蔵¶
　角東方星曜靈月也¶
對曰明焉非闢晦焉非蔵孰且孰幽繆𨇠于經蒼¶
龍之寓而廷彼角元¶
　且之明不得不明非有所開而明夕之幽不得¶
　幽非有所蔵而幽謂之有經𨇠百傳者之繆也¶
　彼日之出於蒼龍之東特寓焉耳豈真以角元¶
　之宿為月之廷者耶故激其詞曰蒼龍之寓而¶
　廷彼角元乎廷猶太㣲三光之廷¶
問曰不任汩鴻師何以尚之僉荅何憂何不課而¶
<pb:KR4d0266_SBCK_095-8a>¶
行之鴟亀曵銜鮌何聼焉順欲成㓛帝何刑焉永¶
邊在羽山夫何三年不施伯禹愎鮌夫何以變化¶
纂就前緒遂成考㓛何續初継業而厥謀不固洪¶
泉極深何以窴暗之地方九州則何以墳之應龍¶
何畫河海何歴鮌何所營禹何所成¶
　王逸云汨治也鴻鴻水也師衆也尭放鮌於羽¶
　山飛鳥蟲曳銜鮌而食之三年不施謂不舎其¶
　罪也鮌很愎而生禹禹何以變鮌之愎洪水之¶
　淵泉極深禹何以填塞墳分也九土禹何以能¶
　分别禹治水時有神龍以尾畫導水徑焉万里¶
<pb:KR4d0266_SBCK_095-8b>¶
　曰汨謂乱不任汨鴻者謂鮌之才不能任治水¶
　之事故於鴻水反汨乱奔潰而益甚也書曰鮌¶
　堙洪水汨陳其五行王逸東漢人時古文尚書¶
　未出故誤爾¶
對曰惟鮌譊譊(音/鐃)隣聖而孽恒師厖䝉乃尚其圮¶
后惟師之難矉頞使試盗堙息壤招(音/翹)帝震怒賦¶
刑在下投棄于羽方陟元子以㣧㓛定地胡離厥¶
考而鴟亀肆喙氣孽冝害而嗣續得聖汙塗而蕖¶
夫固不可以𩔖胘窮躄步橋楯勩踣厥十有三載¶
乃蓋考醜冝儀形九疇受是玄寳昏成厥孽昭生¶
<pb:KR4d0266_SBCK_095-9a>¶
于徳惟氏之継夫孰謀之式行鴻丁隫厥丘乃降¶
焉填絶淵然後夷于土從民之冝乃九干野墳厥¶
貢藝而有上中下胡聖為不足反謀龍智畚&KR1257;究¶
勤而欺畫厥尾¶
　鮌很愎而譊譊故近尭舜之聖而其孽不移師¶
　言推之尚之蓋衆人之䝉而不知其圯族故也¶
　后惟師之難帥疑當作師謂尭難於違衆不得¶
　巳深矉蹙頞而使試焉鮌乃盗堙上帝之息壤¶
　以招上帝之震怒故刑而棄之於羽山堯於是¶
　升其子禹以嗣其㓛以鮌之孽而生禹之聖此¶
<pb:KR4d0266_SBCK_095-9b>¶
　如汙泥之生芙蕖夫豈以𩔖云乎哉鮌之昏禹¶
　之昭何害於姒氏之継豈有所謂厥謀之不同¶
　哉行鴻水而下傾之此所以降丘宅土也初無¶
　所謂窴洪泉之&KR0003;也從民之冝而分九土此本¶
　於禹之聖而勤也初無所謂龍尾畫之&KR0003;也為¶
　此&KR0003;者皆欺者為之也左氏傳國武子好盡言¶
　言以招人過所謂招帝震怒與此招同柳子息¶
　壤記云昔之異書有記洪水滔天鮌竊帝之息¶
　壤以堙洪水帝乃令祝融殺鮌于羽郊¶
問曰康囬馮怒地何故以東南傾¶
<pb:KR4d0266_SBCK_095-10a>¶
　馮怒見左傳馮猶盛滿也馮怒者盛怒也王逸¶
　康囬共工名也共工與顓頊爭為帝不得怒而¶
　觸不周之山天維絶地柱折故東南傾¶
對曰圜燾廓大厥立不植地之東南亦巳西北彼¶
囬小子胡顛隕爾力夫誰駭汝為此而以慁天極¶
　圜燾天也天謂屈原曰天之廓大者亦立於虚¶
　而無所植則地之立豈有植乎地之東南傾亦¶
　猶吾之西北傾也已者天自謂也是地之東南¶
　傾莫知其然而然也豈康囬小子之力所能觸¶
　而折絶乎誰為是&KR0003;以䮄汝而汝以此&KR0003;慁擾¶
<pb:KR4d0266_SBCK_095-10b>¶
　天聼也陸賈傳云母女慁汝為¶
問曰九河何錯川谷何洿(音/户)東流不溢孰知其故¶
　洿深也¶
對曰州錯冨媪妥定于趾躁川靜分形有髙卑(音/髀)¶
東窮㱕墟又環西盈脉&KR1305;土區而濁濁清清墳墟¶
燥䟽渗渇而升充融有餘泄漏復行噐運浟浟又¶
何溢為¶
　水涸者地脉之收水流者地脉之行燥則收衍¶
　則流人見其常顯流而窮於東也不知其已隂¶
　渗而環於西也人之氣血降而不升則人死矣¶
<pb:KR4d0266_SBCK_095-11a>¶
　水者天地之氣血也東而不西流而不收則天¶
　地有不死乎然則水之&KR1305;於土區也如運行於¶
　一噐之内浟浟焉爾積而不運則溢也運而不¶
　積則又何溢為哉冨媪后圡神也前漢書禮樂¶
　志云媪神宴娭趾下也㱕墟海也浟浟水流貌¶
　音攸¶
問曰東西南北其㫦孰多¶
　㫦長也¶
對曰東西南北其極無方夫何澒洞課校㫦長¶
　澒音胡孔切¶
<pb:KR4d0266_SBCK_095-11b>¶
問曰南北順㯐其衍㡬何¶
　㯐音妥狹長也衍廣也¶
對曰茫忽不凖孰衍孰窮¶
問曰崑崙縣圃其凥安左¶
　崑崙山左西北其顛曰縣圃縣圃上通於天凥¶
　古居字¶
對曰積髙于乾崑崙攸居蓬首虎齒爰&KR1305;爰都¶
　乾西北也是崑崙居之方也蓬首虎齒西王母¶
　也西王居於崑崙¶
問曰増成九重其髙㡬里¶
<pb:KR4d0266_SBCK_095-12a>¶
　淮南子崑崙之山其髙萬五千里¶
對曰増城之里萬有五千¶
　五又作三未詳¶
問曰四方之門其誰從焉西北闢啓何氣通焉¶
　天地四方之門¶
對曰清温燠寒迭出于時時之丕革由是而門辟¶
啓以通兹氣之元¶
　春夏秋冬氣之出者即四方之門也¶
問曰日安不到燭龍何照¶
　王逸曰天之西北有幽&KR0115;無日之國有龍銜燭¶
<pb:KR4d0266_SBCK_095-12b>¶
　而照之¶
對曰修龍口燎爰北其首九隂極𡨕厥朔以炳¶
　口燎謂銜燭也¶
問曰羲和之未&KR0045;若華何光¶
　羲和日御也若華若木也¶
對曰惟若之華禀羲以耀¶
　若水之光華受日而後光也¶
問曰何所冬暖何所夏寒¶
對曰狂山凝凝氷于北至爰有炎洲司寒不得以¶
試¶
<pb:KR4d0266_SBCK_095-13a>¶
　凝音嶷北有氷山故夏寒南有炎洲故冬暖¶
問曰焉有石林何獸能言¶
　石山無木猩猩能言¶
對曰石胡不林徃視西極獸言嘐嘐人名是達¶
　西極有不木之山¶
問曰焉有虬龍&KR0018;熊以遊¶
　王逸云角曰龍無曰虬有無角之龍&KR0018;熊獸以¶
　遊¶
對曰有虬蜲蛇不角不鱗嬉夫玄熊相待以&KR0024;¶
　言有此二物相須而為神怪也¶
<pb:KR4d0266_SBCK_095-13b>¶
問曰雄虺九首倐忽焉在¶
　王逸云虺蛇也倐忽電光也¶
對曰南有怪虺羅首以噬倏忽之居帝南北海¶
　荘子南方之帝曰倐北方之帝曰忽王逸以為¶
　電非也¶
問曰何所不死長人何守¶
　王逸云括地象曰有不死之國長人防風氏又¶
　長狄¶
對曰員丘之國身民後死封嵎之守其横九里¶
　防風氏身長九里¶
<pb:KR4d0266_SBCK_095-14a>¶
問曰靡蓱九衢枲華安居¶
　萍水草而生於九衢之路枲麻也王逸云交道¶
　衢言萍草有生於水中無乃蔓衍於九交道又¶
　有枲麻乗不何所有此物乎¶
對曰有萍九岐厥圖以詭浮山孰産赤華伊枲¶
　舊注山海經多言其岐五衢又云四衢衢岐也¶
　王逸以為生九衢中恐謬又浮山有草焉其葉¶
　如麻赤華即枲華也華即花字¶
問曰一蛇吞象厥大何如¶
　山海經南方有靈蛇吞象三年然後出其骨¶
<pb:KR4d0266_SBCK_095-14b>¶
對曰巴蛇腹象足覿厥大三歳遺骨其㫦巳號¶
　足見其大稱其長也號稱也¶
問曰黑水玄趾三危安在¶
　玄趾三危皆山名黑水出崑崙¶
對曰黑水滛滛窮于不姜玄趾則北三危則南¶
　不姜求詳蓋地名也¶
問曰廷年不死壽何所止¶
　仙也¶
對曰仙者幽幽壽焉孰慕短長不齊咸各有止胡¶
紛華漫汙而僭謂不死¶
<pb:KR4d0266_SBCK_095-15a>¶
　名生而實死也¶
問曰鯪魚何所鬿堆焉處(鯪音陵/鬿音祈)¶
　王逸云鯪魚鯪鯉也四足出南方鬿堆竒獸也¶
對曰鯪魚人貌邇刻姑射鬿雀峙北號惟人是食¶
　舊注山海經鯪魚在海中近列姑射山堆當為¶
　雀鬿雀在北號山如雞虎爪食人王逸誤注¶
問曰羿焉彈日烏焉觧羽¶
　淮南子尭時十日並出尭令羿射中九日日中¶
　九烏皆死墮其羽翼¶
對曰焉有十日其火百物羿冝炭赫厥躰胡庸以¶
<pb:KR4d0266_SBCK_095-15b>¶
枝屈大澤千里群鳥是觧¶
　舊注山海經大澤千里群鳥之所觧問作烏字¶
　當為鳥後人不知因配上旬攺為鳥¶
問曰禹之力献㓛降省下土四方焉得彼嵞山女¶
而通之於台𥙊閔妃匹合厥身是継胡維嗜欲不¶
同味而怏&KR1007;飽啓代益作后卒然離蠥何啓維愛¶
而能拘是逹皆㱕射鞠而無害厥躬何后益作革¶
而禹襎降啓&KR0068;賔商九辯九歌何勤子屠母而死¶
分竟地¶
　嵞音塗&KR1007;音招早也與朝同離遭也蠥音孽夏¶
<pb:KR4d0266_SBCK_095-16a>¶
　也台桑地名也拘隔也射行也蘜音鞠窮也謂¶
　有扈氏之所行皆窮𢙣也棘陳也賔列也商宫¶
　商也九辯九歌啓所作樂也屠副剥也王逸云¶
　禹腷剥母背而生其母之身分散竟地(朱熹曰/啓棘賔)¶
(商當作啓夢賔天如秦穆公趙簡子夢上賔于/鈞天九𥘿萬舞也古篆書夢字似棘天字似商)¶
對曰禹懲于續嵞婦亟合胈離厥膚三門以不胘¶
呱呱之不䀌而孰圗味卒燥中野民攸宇(一作/字)攸¶
曁彼呱呱克蔵俾姒作夏献后益于帝諄諄以不¶
命復為叟耆曷厥曷孽呱勤于徳民以乳活扈仇¶
厥正帝授柄以撻兇窮聖庸夫孰克害益革民艱¶
<pb:KR4d0266_SBCK_095-16b>¶
咸粲厥粒惟禹授以土爰稼萬億違溺踐　休居¶
以康食姑不失聖天(一本無/聖天)胡徃不道啓逹厥聲¶
堪與以呻辨同容之序帝以&KR1049;嬪禹母産聖何疈¶
厥旅彼滛言亂噣聰聝以不處¶
　禹懲創於無嗣故亟娶於塗山爾豈以慾哉彼¶
　股無胈而不恤也三過門而不視也眩即眡字¶
　啓呱呱而不傷也而孰圖於世味之慾哉惟禹¶
　之用心如此故卒能援天下之濕而置之於燥¶
　字天下之民而置之於安曁猶塈也墍者安也¶
　彼呱克臧者呱謂啓也啓能為善故使姒氏為¶
<pb:KR4d0266_SBCK_095-17a>¶
　夏國而不使伯益得以代夏國且禹之薦益於¶
　天非不至也而天諄諄之命不㱕於益者以啓¶
　之克職故也益雖不受命然不失為夏之老臣¶
　益又何戚於巳何孽於夏哉啓既受命而勤於¶
　徳故民得以乳活也且啓之徳正也有扈氏不¶
　正也以不正而讎正天之所以授啓以征伐之¶
　柄以撻之也兇之必窮聖之必㓛天之理也孰¶
　能害聖哉庸㓛也且夫伯益革民之艱食而使¶
　之粒食雖益之㓛也授天下以平土而得以稼¶
　出天下於旣溺而踐履於堅土彼息天下之居¶
<pb:KR4d0266_SBCK_095-17b>¶
　而康裕天下之食者實禹之㓛也垍者堅土也¶
　食者食廪之食也禹之聖如此而啓又且不失¶
　禹之聖則天命胡徃而不導之哉姑者且也道¶
　者導也啓逹厥聲堪輿以呻謂啓能作九辯九¶
　歌以逹樂之聲而天地之間莫不歌吟之也呻¶
　者吟也辨同容之序帝以&KR1049;嬪者何也容者和¶
　也大樂與天地同和啓之九辯九歌能分别其¶
　與天地同和始終先後之序則啓之樂大矣故¶
　能與天之和相&KR1049;易而易地皆和也與天之和¶
　相嫓配而無不齋也&KR1049;者易也嬪者配也帝者¶
<pb:KR4d0266_SBCK_095-18a>¶
　天也禹母産聖何疈厥旅言禹母之産禹也初¶
　無腷剥母背之怪詩曰不坼不副副與疈同音¶
　柏遏切旅者背也旅與膂同謂禹生之怪者滛¶
　瞽之言出於妄亂者之口而已聦者割耳而不¶
　聴此語也噣音畫口也聝音馘割耳也聦聝猶¶
　曰洗耳云¶
問曰帝降夷羿革孽夏民胡羿射天河伯而妻彼¶
雒嬪馮珧利决封狶是射何献蒸内之膏而后帝¶
不若浞娶純抓眩妻爰謀何羿之射革而交吞揆¶
之¶
<pb:KR4d0266_SBCK_095-18b>¶
　帝降夷羿革孽夏民者言天降后羿以簒夏革¶
　命而為夏民之孽也胡射夫河伯而妻彼雒嬪¶
　者河伯化為白龍羿何射眇其左目也羿又夢¶
　與雒水神宓妃交馮珧利决封豨是射者馮侍¶
　也珧弓名也音姚封豨神獸也言不徳惟恃其¶
　弓以射神獸為田獵之娛也何獸蒸&KR0079;之膏而¶
　后帝不若者言無徳以事天献封豨之膏以祭¶
　故帝不順不饗也浞娶純狐眩妻愛謀者羿之¶
　相寒浞娶於純狐氏女眩惑愛之遂與浞謀殺¶
　羿也何羿之射革而交吞揆之者言羿以射革¶
<pb:KR4d0266_SBCK_095-19a>¶
　命冝其強也何為寒浞軰交起而吞滅之¶
對曰夷羿滔滛割更后相夫孰作厥孽而誣帝以¶
降震皜厥鱗集矢于皖肆呌帝不諶失位滋嫚有¶
洛之嫮焉妻于狡夸夫(一作/矢)快殺鼎豨以慮飽馨¶
膏&KR0254;帝叛徳恣力胡肥台舌喉而濫厥福寒䜛婦¶
謀后夷卒戕荒棄于野俾姦民是臧舉土作仇徒¶
估身&KR1249;¶
　虞人之箴曰在帝夷羿冐于原獸羿旣滔滛荒¶
　怠割絶夏后相而更代之此羿之自作孽也柰¶
　何誣以為天降之乎震皜厥鱗集矢於皖者言¶
<pb:KR4d0266_SBCK_095-19b>¶
　河伯化為白龍其鱗皜皜不深居而妄出自取¶
　矢之集其目也皖者明星也謂龍之目如星之¶
　明也左傳云集失於其目肆呌帝不諶失位滋¶
　嫚者言河伯為弄所射上訴天帝乞帝殺羿而¶
　帝不允蓋訴之不誠故帝責河伯曰汝深守則¶
　羿何從而犯也河伯失水之位而妄出冝乎遭¶
　羿之嫚侮也有洛之嫮焉妻于狡嫮美也音户¶
　言洛妃之美焉肯妻於羿之兇狡也夸失快殺¶
　鼎狶以慮飽者言羿自矜其以殺為快故射封¶
　狶為鼎實以自飽也馨膏&KR0254;帝叛徳恣力胡肥¶
<pb:KR4d0266_SBCK_095-20a>¶
　台舌喉而濫厥福者謂羿以豨膏&KR0254;之香而祭¶
　天帝無徳而恃力故帝不饗之帝者曰何肥甘¶
　我舌喉以僣濫求福也台音怡我也寒䜛婦謀¶
　后夷卒戕荒棄于野俾姦民是蔵者言寒浞伯¶
　明氏䜛子弟也而夷羿以姦民為善人信其䜛¶
　而　之冝浞與其婦謀羿㱕自田殺而烹之棄¶
　骨于野者以姦民為臧之故也舉土作仇徒怙¶
　身&KR1249;者舉率土與羿為仇而羿不知方且徒恃¶
　其身之力與&KR1249;矢之能而巳恃身而不恃民恃¶
　藝而不恃徳此其亡也¶
<pb:KR4d0266_SBCK_095-20b>¶
問曰阻窮西征巖何越焉化而為黄能巫何活焉¶
咸播秬&KR0112;莆雚是營何由并投而鮌疾脩盈¶
　阻窮西征巖何越焉者言堯放　於臉阻窮荒¶
　之地使之西行而度越巖險也化而為黄熊巫¶
　何活焉者言化而為黄熊入于羽淵雖有巫醫¶
　不能活也熊音奴來切三足鼈也見國語咸播¶
　秬&KR0112;莆雚是營者言禹能平水土使民得播黒¶
　&KR0112;於莆雚&KR0068;茨之地變蕪為田也何由并投而¶
　鮌疾脩盈者由用也投棄也言何用禹而棄鮌¶
　耶豈以鮌疾𢙣脩長而貫盈耶¶
<pb:KR4d0266_SBCK_095-21a>¶
對曰鮌殛羽巖化黄而淵子宜播殖穉于丘于川¶
維莞維蒲維菰維蘆丕徹以圖民以讙以都堯酷¶
厥父厥子激以㓛克碩厥嗣後世是郊¶
　穉玉篇云㓜禾也子謂鮌之子禹也莞蒲菰蘆¶
　之地皆大徹去其蕪薉以圖農㓛民讙恱而美¶
　之也都美也堯酷其父而禹能憤激以成㓛用¶
　能碩大其後嗣以有天下而鮌乃得配上帝於¶
　郊祀也¶
問曰白蜆嬰茀胡為此堂安得夫良藥不能固臧¶
天式從横陽離爰死大鳥何鳴天焉䘮厥躰¶
<pb:KR4d0266_SBCK_095-21b>¶
　蜆雲之似龍者茀雲之似蛇者白蜆與茀氣相¶
　嬰胡為在此祠堂乎此原之所見也安得夫良¶
　藥不能固臧者崔文子學仙於王子僑子僑化¶
　為白蜆而嬰茀持藥與崔文子文子驚怪引戈¶
　擊蜆因墮其藥視之則子僑之尸也言得藥不¶
　善也天式從横陽離爰死者言天法隂陽從横¶
　陽氣去則人死也大鳥何鳴夫焉䘮厥躰者崔¶
　文子取子僑之尸覆之以弊筐須&KR0119;化為大鳥¶
　而鳴飛而去言文子焉能亡子僑之身也¶
對曰王子怪駭蜆形茀裳文禠操戈猶懵夫藥良¶
<pb:KR4d0266_SBCK_095-22a>¶
終鳥號以游奮厥篚筐曶漠莫謀形胡在胡亡¶
　文禠操戈者禠音斯福也又音禠祁宫名二義¶
　皆與此句不通榹恐當作禠音直爾切奪衣也¶
　謂崔文子見子僑蜆形茀裳而魂魄驚怖禠奪¶
　遂操戈以擊之也曶漠莫謀謂明爽昏黑莫得¶
　而究也形胡在胡亡存亡亦不可得而推也¶
問曰萍號起雨何以興之¶
　萍萍翳雨師名也雨師號呼則雨興何以然也¶
對曰陽潜而爨隂蒸而雨萍馮以興厥號爰所¶
　隂陽蒸炊而雨爾彼萍翳特馮藉以起而號呼¶
<pb:KR4d0266_SBCK_095-22b>¶
　其所也非號而後雨也¶
問曰撰躰恊脅鹿何膺之¶
　天撰十二神鹿一身八足兩頭何以受此形¶
對曰氣怪以神爰有竒軀脇属支偶尸帝之隅¶
　氣怪且神故生此竒怪之身脇合為一面支分¶
　為八以主天之方隅也¶
問曰鼇戴山抃何以安之釋舟陵行何以遷之¶
　鼇大亀也擊手曰抃巨靈之鼇背&KR0018;蓬萊山而¶
　抃戯於海何以能安亀&KR0018;山若舟使亀捨水而¶
　行於丘陵何能遷徙此山乎¶
<pb:KR4d0266_SBCK_095-23a>¶
對曰宅靈之丘掉焉不危鼇厥首而&KR0106;以恬夷要¶
釋而陵殆或謫之龍伯&KR0018;骨帝尚窄之¶
　丘即蓬丘也宅於巨靈之背而不危且恬安平¶
　夷也欲釋水而陵者天若謫譴以居陵何不可¶
　之有龍伯國人一釣而連六鼇帝尚以為窄而¶
　不足夸也¶
問曰惟澆在户何求于嫂何少康遂犬而顛隕厥¶
首女岐縫裳而舘同爰止何顛易厥首而親以逢¶
殆¶
　澆多力論語曰澆盪舟至其嫂之户佯有所求¶
<pb:KR4d0266_SBCK_095-23b>¶
　而遂滛其嫂少康因獵放犬遂襲澆而断其首¶
　女岐即澆嫂也假縫裳而同室也少康初以夜¶
　襲得女岐頭誤以為澆故言易厥首¶
對曰澆嫪以力兄鹿聚之康假于田肆克宇之既¶
裳既舎冝咸墜厥首¶
　澆滛且力也故曰嫪以力¶
問曰湯謀易旅何以厚之覆舟斟尋何道取之桀¶
伐䝉山何所得焉妹嬉何肆湯何殛焉¶
　湯謀變夏衆以從巳何以恩厚之而得其從也¶
　少康滅斟尋氏易若覆舟何道以取也桀伐䝉¶
<pb:KR4d0266_SBCK_095-24a>¶
　山之國而得姀嬉肆其情意而殛之¶
對曰湯奮癸旅爰以傴拊載厥徳于葛以誥仇餉¶
康復舊物尋焉保之覆舟喻易尚或艱之惟桀嗜¶
色戎得䝉妹滛處暴娛以大啓厥伐¶
　湯之奮興而變夏衆以喣傴拊摩而得之自葛¶
　始以誅仇餉也少康復舊物故斟尋安得而保¶
　其國其易如取如携爾以覆舟喻之猶為難也¶
　湯之殛桀非湯也桀自滛自暴以啓之¶
問曰舜閔在家父何以鰥尭不姚告二女何親厥¶
萠在初何所意焉¶
<pb:KR4d0266_SBCK_095-24b>¶
　舜憂其家而其父何以使舜之鱞堯不告舜父¶
　母故得相親也¶
對曰瞽父仇舜鱞以不儷尭専以女兹俾&KR1015;厥世¶
惟蒸蒸翼翼于媯之汭¶
　瞽不可告故堯自專而女焉女去聲¶
問曰璜䑓十成誰所極焉¶
　紂作玉䑓十重¶
對曰紂䑓于璜箕𠑽兆之¶
　紂初作象箸箕子歎之知必至於王杯必盛熊¶
　蹯豹胎則璜䑓之兆箕子知之乆矣¶
<pb:KR4d0266_SBCK_095-25a>¶
問曰登立為帝孰道尚之¶
　天子之登立誰開道而崇尚之¶
對曰惟德登帝帥以首之¶
　德則為帝天下相帥而推以為元首¶
問曰女媧有體孰制匠之¶
　女媧人頭蛇身一日七十化其體如此誰制匠¶
　而圖之¶
對曰媧軀虺號占以𩔖之胡日化七十工檴詭之¶
　相傳其蛇身則以蛇占之而圖以𩔖之也豈有¶
　化七十之&KR0003;皆畫工詭異而為之爾¶
<pb:KR4d0266_SBCK_095-25b>¶
問曰舜服厥弟終然為害何肆犬體而厥身不危¶
敗¶
　舜卑以服事其弟而象欲害舜肆其大豕之心¶
　而不能危敗舜之身也¶
對曰舜弟眠厥仇畢屠水火夫固優游以聖而孰¶
殆厥禍犬齗于德終不克以噬昆庸以致愛邑鼻¶
以賦冨¶
　舜之弟貾舜如仇浚井則屠之以水焚廪則屠¶
　之以火象如犬之自齗齗爾鳥能□舜而舜盡¶
　其兄之道用之為諸侯以致其愛邑之於有鼻¶
<pb:KR4d0266_SBCK_095-26a>¶
　以冨其給¶
問曰吳𫉬迄古南嶽是止孰期去思得兩男子¶
　自古公之子有呉大伯而太伯採藥南嶽止而¶
　不還以譲周於王季兩男子謂太伯仲雍二人¶
　皆去呉孰相期而使之去也¶
對曰嗟伯之仁遜季旅嶽雍同度厥義以嘉呉國¶
　太伯之仁遜王季而覊旅於南嶽仲雍實同此¶
　髙義以成呉國之羙度音鐸¶
問曰縁鵠飾玉后帝是饗何承謀夏桀終以滅䘮¶
帝乃降觀下逢伊摯何條放致罰而&KR0058;伏大&KR0003;¶
<pb:KR4d0266_SBCK_095-26b>¶
　后帝湯也伊尹因縁烹鵠羹飾玉鼎以事湯湯¶
　賢之以為相遂承用尹之謀而謀桀桀遂滅亡¶
　又云湯出觀風俗而逢伊尹遂放桀於鳴條而¶
　&KR0058;民大&KR0003;¶
對曰空桒鼎殷謟羹厥鵠惟軻知言瞷焉以為不¶
仁易愚危夫曷揆曷謀咸逃叢淵虐后以劉降厥¶
&KR0026;于下匪摯孰羕條代巢放民用潰厥疣以夷于¶
膚夫曷不謡¶
　伊尹生於空桒&KR0018;鼎于湯羹鵠以謟此皆妄&KR0003;¶
　也惟孟子知言視之以為不也瞷視也音胡澗¶
<pb:KR4d0266_SBCK_095-27a>¶
　切不音方鳩切湯之代桀以至仁而革易至愚¶
　至危之桀又曷用揆度而計謀哉桀之於湯為¶
　叢敺爵為淵敺魚者也民皆逃鸇獺而㱕叢淵¶
　此虐君之所以為湯䖍劉也劉殺也湯&KR0026;於天¶
　下未有如伊尹者非尹孰承用哉伐桀於鳴條¶
　而放之南巢如為民潰其身之瘡疣而平夷其¶
　肌膚也曷不恱而歌哉¶
問曰簡狄在䑓嚳何冝玄鳥致胎女何喜¶
　簡狄帝嚳妃也簡狄侍帝嚳於堂上有燕墮𡖉¶
　吞而生契¶
<pb:KR4d0266_SBCK_095-27b>¶
對曰嚳狄禱禖契形千胞胡乙鷇之食而怪焉以¶
嘉¶
　言契以禖而生不以燕之怪¶
問曰該秉季德厥父是藏¶
對曰該德㣧考(一作/孝)蓐収于西𤓰虎手龯户刑以¶
司慝¶
　少皥氏之子熈為玄𡨕該為蓐收言該之德能¶
　嗣於父故列於神以主天地之刑以司天下之¶
　𢙣也¶
問曰胡終弊于有扈牧夫牛羊¶
<pb:KR4d0266_SBCK_095-28a>¶
　有扈澆國名也澆滅夏國相相之子少康為有¶
　仍牧正典牛羊後殺澆滅扈以復夏¶
對曰牧正矜矜澆扈爰踣¶
　少康以戒懼興有扈以驕淫亡¶
問曰千恊時舞何以&KR2386;之¶
對曰階于以娯苗革而格不迫以死夫胡狃厥賊¶
　舞于羽以格苗有不在於于羽也緩其死而間¶
　其生則苗民何狃於為盗而不懐¶
問曰乎脅曼膚何以肥之¶
　紂冝憂亡者也憂則臞矣而肥何也¶
<pb:KR4d0266_SBCK_095-28b>¶
對曰辛后騃狂無憂以肥肆蕩㢮厥體而充膏于¶
肌嗇寳被躬焚以旗之¶
　不憂故肥以貪故自焚紂衣其珠玉赴火而死¶
　武王斬之懸其頭於大白之旗¶
問曰有扈牧竪云何而逢(一作賀/爰何逢)擊床先出其命¶
何從¶
　夏啓時有扈氏本牧竪何逢而得侯及啓攻之¶
　親擊殺之於床¶
對曰扈釋于牧力使后之民仇焉寓(一作/㝢)啓牀以¶
斯¶
<pb:KR4d0266_SBCK_095-29a>¶
　扈以力西侯以失民心而無所居¶
問曰&KR0106;秉季徳焉得夫朴牛何徃營班禄不但還¶
來¶
　湯能常秉契之末徳出獵得大牛之瑞湯獵而¶
　還以禽遍班禄惠于百姓不伹徃還田獵而巳¶
對曰殷武踵徳奚獲牛之朴夫惟陋民是冐而丕¶
號以瑞卒營而班民心是市¶
　湯能踵契之徳以得天下者實也班禽而𫉬牛¶
　者非也此陋民䝉冐而稱其瑞小惠是班以市¶
　民心湯豈在是哉¶
<pb:KR4d0266_SBCK_095-29b>¶
問曰昏㣲循迹有狄不寕何繁鳥萃&KR0068;負子肆情¶
　晋大夫觧居父聘於吳過陳之墓門見婦人&KR0018;¶
　其子欲強暴焉婦人引詩剌之曰墓門有&KR0068;有¶
　鴞萃止獨不愧鴞乎言循闇㣲之迹而有夷狄¶
　之行不可以寕其身¶
對曰觧父狄滛遭慤以&KR0956;彼中之不目而徒以色¶
視¶
　以觧父之強暴而遭陳婦之正信安得而不愧¶
　&KR0956;乎此觧父不見陳婦之心而見其色者也¶
問曰眩弟並滛危害厥兄何變化以作詐後嗣而¶
<pb:KR4d0266_SBCK_095-30a>¶
逢長¶
　象眩惑其父以危害其兄而子孫乆長君有鼻¶
　何也¶
對曰象不兄龔而奮以謀蓋聖孰凶怒嗣用紹厥¶
愛¶
　象不恭其兄而謀危其兄此象之凶也然舜之¶
　聖豈怒其凶哉不蔵怒而親愛之此象之嗣所¶
　以継紹而乆長皆舜之親愛所延也¶
問曰成湯東巡有莘爰極何乞彼小臣而&KR0123;妃是¶
得水濱之木得彼小子夫何𢙣之勝有莘之婦湯¶
<pb:KR4d0266_SBCK_095-30b>¶
出重泉夫何臯尤不勝心代帝夫誰使排之¶
　湯巡有莘而得妃有莘𢙣伊尹生於空桒故使¶
　之送女也重泉地名也桀拘湯於重泉何罪也¶
　湯不勝民心而伐桀桀自排之¶
對曰莘有玉女湯廵爰𫉬既内克厥合而外弼于¶
徳伊知非妃伊之知臣曷以不識胡木化于母以¶
蝎厥聖喙鳴不良謾以詭正盡邑以墊孰譯彼夢¶
湯行不𩔖重泉是囚違虐立辟實罪德之由師馮¶
怒以割癸挑而讎¶
　伊尹之聖智豈待湯之妃而後逹哉以伊尹聖¶
<pb:KR4d0266_SBCK_095-31a>¶
　智之臣湯何以不識言湯自識之也伊尹母姓¶
　身夢神女告之曰臼竈生鼃亟去母走其邑盡¶
　為大水母溺死化為空桒有児啼人取養之即¶
　伊尹也栁子曰或者為是&KR0003;以蠹伊尹之聖也¶
　為是說者不良之人欺謾以害正道也盡邑皆¶
　溺果孰傳此夢哉其誕也必矣湯之行不𩔖於¶
　桀故桀囚之衆怒桀之囚湯而割夏實夏癸自¶
　挑之以致讎爾¶
問曰㑹鼂爭盟何踐吾期蒼鳥群飛孰使萃之到¶
擊紂躬叔且不嘉何親揆彂足周之命以咨嗟授¶
<pb:KR4d0266_SBCK_095-31b>¶
殷天下其位安施反成乃亡其罪伊何爭遣伐噐¶
何以行之並驅擊翼何以將之¶
　武王将伐紂紂遣膠鬲視師膠鬲問曰欲以何¶
　日武王曰甲子還報㑹大雨道難武王曰吾甲¶
　子日不至紂必殺膠鬲吾欲救賢者之死蒼鳥¶
　鷹也言武王之將師如鷹之群飛此孰聚之者¶
　白魚入舟周公曰雖休勿休故曰叔且不嘉爭¶
　遣伐噐者伐紂之噐爭先也並驅擊翼者三軍¶
　爭先奮擊其翼也¶
對曰膠鬲比漦雨行踐期捧盎救灼仁興以畢隨¶
<pb:KR4d0266_SBCK_095-32a>¶
鷹之咸同得使萃之頸紂黄鉞且孰喜之民父有¶
𨤲嗟以美之位庸庇民仁克莅之紂滛以害師殛¶
圯之咸逭厥死爭徂噐之翼鼓顛禦讙舞靡之¶
　漦沬也紂將殺膠鬲而為沬矣故武王如期而¶
　徃如捧盎水以救焚灼顛禦未詳𨤲音禧¶
問曰昭后成遊南土爰厎厥利惟何逢彼白雉穆¶
王巧梅夫何為周流環理天下夫何索求妖夫曳¶
衒何號于市周幽誰誅焉得夫褒姒¶
　周昭王南遊以越裳氏不献白雉親徃逢迎之¶
　為楚人所沉挴貪也妖夫者周幽王前世有童¶
<pb:KR4d0266_SBCK_095-32b>¶
　謡曰檿孤箕服寔亡周國後有夫婦賣此器者¶
　以為妖執而曳戮之於市夏之襄有二龍上於¶
　是庭而言曰子褒之二君也夏后布幣精而告¶
　之龍亡而漦左櫝而蔵之至周厲王之末彂而¶
　&KR0026;之漦流于庭化為玄黿入後宫處妾遇之而¶
　孕生子棄之&KR0013;戮之夫婦哀而收之奔褒褒人¶
　後献此女是為褒姒挴音每¶
對曰水濵翫昭荆䧟弑之繆迓越裳疇肯雉之穆¶
懵祈招猖佯以遊輪行九野惟怪之謀胡紿娛戴¶
勝之獸觴瑶池以迭謡儒賊厥詵爰檿其&KR1249;幽禍¶
<pb:KR4d0266_SBCK_095-33a>¶
拏以夸憚褒以漁滛嗜蔑殺諌尸謗屠孰鱗漦以¶
徵而化黿是辜(儒一/作孺)¶
　祈招之詩見左傳西王母虎骨戴勝觴穆王於¶
　瑶池之上為王謡其詩曰白雲見列子儒賊厥¶
　詵詵疑作&KR0003;言幽王以侵漁其民而亡以滛於¶
　嗜慾而亡以輕殺諌臣而亡豈有㱕咎於龍漦¶
　化黿之&KR0003;與夫檿&KR1249;之謡哉此世儒繆&KR0003;害之¶
　也¶
問曰天命反側何罰何佑齊桓九㑹卒然身殺¶
　齊桓一人之身而始乎九合諸侯終乎一身不¶
<pb:KR4d0266_SBCK_095-33b>¶
　保天命之佑與罰何不常也¶
對曰天邈以䝉人公以離胡克合厥道而詰彼尤¶
違桓號其大任屬以傲幸良以九合逮孽而壊¶
　天逺而幽人小而散何可以合天人而論之又¶
　從而責其罰佑之不常哉齊桓之事皆自取爾¶
　天何與焉挾其大以號令天下而忽於屬任之¶
　人故幸而得良臣則能成九合之㓛及不幸而¶
　遭嬖孽小人則壊矣皆人事非天命也¶
問曰彼王紂之躬孰使乱惑何𢙣輔弼讒謟是服¶
比干何逆而抑沉之雷開阿順而賜封之何聖人¶
<pb:KR4d0266_SBCK_095-34a>¶
之一徳卒其異方梅伯受醢箕子佯狂¶
　雷開紂之侫臣也聖人文王也梅伯梅音浼¶
對曰紂無誰使惑惟志為首逆圖倒視輔䜛以寵¶
于異召死雷濟克后文徳邁以&KR0013;芮鞠順道醢梅¶
奴箕忠咸䘮以醜厚(三本皆于異于/疑作干比干也)¶
　紂誰使之惑哉志使之爾志使之惑故倒行逆¶
　施惟讒是寵比干以異已而死雷開以同𢙣相¶
　濟而侯也文王行徳以&KR0013;天下故虞芮之訟順¶
　之紂以醢梅伯之直奴箕子之忠故忠良皆䘮¶
　而醜徳愈厚¶
<pb:KR4d0266_SBCK_095-34b>¶
問曰稷維元子帝何篤之投之於氷上鳥何燠之¶
何馮弓挾矢殊能將之既驚帝切激何逢長之伯¶
昌號衰秉鞭作牧何令徹彼岐社命有殷之國遷¶
蔵就岐何能依殷有惑婦何所譏受賜兹醢西伯¶
上告何親就上帝罰殷之命以不赦師望在肆昌¶
何志鼔刀&KR0045;聲后何喜武彂殺何所悒載尸集戰¶
何所急(志一作識/鞭喻政也)¶
　殊能將之謂后稷有將相之才也帝謂紂也武¶
　王承稷之業誅紂而切激數其過也伯昌文王¶
　也紂號令既衰文王執政以爲州牧也徹彼岐¶
<pb:KR4d0266_SBCK_095-35a>¶
　社者武王誅紂徹去邠岐之社而為天下太社¶
　也遷蔵就岐言文王徙其寳蔵來就岐下也受¶
　賜兹醢者文王受紂所賜梅伯之醢以祭告於¶
　上天也師望吕望也在肆鼔刀文王問之對曰¶
　下屠屠牛上屠屠國文王喜載與㱕也載尸者¶
　武王載文王木主以伐紂也馮音憑¶
對曰棄靈而㓛篤胡爽焉翼氷以炎盍崇長焉既¶
岐既嶷宜庸將焉紂凶以啓武紹尚焉伯鞭于西¶
化江漢滸易岐社以太國之命以祚武踰梁橐囊¶
羶仁萃蟻爼滅滛商痡民以亟去肉梅以頒烏不¶
<pb:KR4d0266_SBCK_095-35b>¶
台訴孰盈癸𢙣兵躬殄祀牙伏牛漁積内以外萠¶
岐目厥心瞭眡顯光奮刀屠國以髀髖厥冏彂殺¶
曷逞寒民于烹惟粟厥文考而䖍子以徂征¶
　易岐社以太者易一國之社為天下之太社也¶
　踰梁橐囊者詩所謂于橐于囊也羶仁萃蟻者¶
　文王遷岐而民從之其仁如羶其萃者如慕羶¶
　之蟻也羶蟻見荘子烏不台訴者台音怡我也¶
　我者天自謂也言紂&KR0079;梅伯以為醢而頒諸侯¶
　諸侯烏有不訴於天者哉大抵屈原天問原之¶
　問天也栁子天對栁子代天而荅原也孰盈癸¶
<pb:KR4d0266_SBCK_095-36a>¶
　𢙣者言紂之𢙣盈於夏癸故兵其躬而殄其祀¶
　也牙伏牛漁者姜子牙隱伏於屠釣非真屠釣¶
　也其隱徳於内而見於外惟文王能見其心甚¶
　明故太公樂為之用屠商如屠牛之髖髀也髖¶
　髀見賈&KR0105;傳彂殺曷逞寒民于烹者武王之殺¶
　紂非有憤悒而逞也出民於烹熬之中而置之¶
　寒凉之地而已惟粟厥文考者粟當作粟武王¶
　曰子克紂惟朕文考無罪武王祗栗文考之靈¶
　故伐商也而䖍子以徂征予亦天自謂也武王¶
　之伐商下畏文王上畏天命故徂征爾又栗者¶
<pb:KR4d0266_SBCK_095-36b>¶
　文王之木主也以栗木爲主也䖍予一作䖍子¶
　言䖍其子道以徂征也禮小祥以栗爲主¶
問曰伯林雉經維其何故何感天抑墜夫誰畏懼¶
　伯長也林君也晋太子申生雉經也墬古地字¶
對曰中譖不列㳟君以雉胡螾訟蟯賤而以變天¶
地¶
　㳟太子爲驪姬譛之於内而不得列陳也死者¶
　如蚓之訟譛者如蟯之賊爾此安能感天地栁¶
　子之論大抵以天人爲不相闗以天理爲漠然¶
　無知皆憤懟狠忮之所彂非正論也¶
<pb:KR4d0266_SBCK_095-37a>¶
問曰皇天集命惟何戒之受禮天下又使至代之¶
　天命王者何以有易姓¶
對曰天集厥命惟徳受之㣧怠以棄天又祐之¶
　德則𢌿怠則奪也天又祐之言不祐也¶
問曰初湯臣摯後兹承輔何卒官湯尊食宗緒¶
　湯初臣伊尹後乃師承之何卒使湯官天下而¶
　垂緒官天下謂王天下也¶
對曰湯摯之合祚以乆食昧始以昭未克庸成績¶
　臣之兹謂昧承之兹謂昭¶
問曰勲闔夢生少離散亡何壯武厲能流厥嚴¶
<pb:KR4d0266_SBCK_095-37b>¶
　吳王夀夢生諸樊生闔廬少放在外及壯而厲¶
　其武以流其威¶
對曰光徴夢祖憾離以厲仿偟激覆而勇益徳邁¶
　惟其憾於離散是以厲其威武¶
問曰彭鏗斟雉帝何饗受夀永多夫何乆長¶
　彭鏗彭祖也進雉羹於帝堯壽八百歲猶自悔¶
　不夀恨枕髙而唾逺¶
對曰鏗羹于帝聖孰嗜味夫死自暮而誰饗以俾¶
夀¶
　其死自晚爾豈有饗其羹而使之夀者¶
<pb:KR4d0266_SBCK_095-38a>¶
問曰中央共牧后何怒蠭蟻㣲命力何固¶
　牧草名也中州有岐首之虵爭共食牧草自相¶
　嚙¶
對曰蜆齧已毒不以外肆細腰群螫夫何足病萃¶
　螝胡對切&KR0345;蛹也¶
問曰驚女采&KR0340;鹿何祐北至囬水萃何喜昔有女¶
　子采&KR0340;驚而走至囬水之上止而得鹿家遂昌¶
　有福喜也¶
對曰囬禍偶昌鹿曷祐以女¶
　其昌偶然鹿何為焉¶
<pb:KR4d0266_SBCK_095-38b>¶
問曰兄有噬犬弟何欲易之以百兩卒無禄¶
　秦伯有犬弟鍼請之百兩謂車也魯昭公元年¶
　秦鍼奔晋其車千乗坐車多故出奔¶
對曰鍼欲兄愛以快侈冨愈多厥車卒逐以旅¶
　以多車而卒為旅人於晋也¶
問曰薄暮雷電㱕何憂厥嚴不奉帝何求伏匿&KR1305;¶
處爰何云荆勲作師夫何長悟過攺更我又何言¶
呉光爭國乆余是勝何環穿自閭社丘陵爰出子¶
文吾告堵敖以不長何試上自子忠名彌彰¶
　王逸云屈原放逐見楚有先王之廟及公卿祠¶
<pb:KR4d0266_SBCK_095-39a>¶
　堂圖𦘕天地山川神靈及古賢楚人因論述之¶
　故其文義不次叙去薄暮雷電者原所問略訖¶
　日暮欲去天雨電也厥嚴不奉者楚王之威日¶
　墮不可復奉雖求福於天無如之何也伏匿&KR1305;¶
　處者原將退伏巖&KR1305;復何言也荆勲作師者言¶
　楚先王之㓛與楚之衆將亡而不長乆也悟過¶
　攺更者言楚王能悟而攺則又何言也吳光爭¶
　國乆余是勝者言楚嘗為闔廬所勝不可不戒¶
　也穿閭爰出子文者原見楚將亡而無賢人以¶
　救之故思得如楚先王時賢臣令尹子文也吾¶
<pb:KR4d0266_SBCK_095-39b>¶
　告堵敖以不長者楚人謂未成君而死者曰敖¶
　堵敖者楚文王兄也原哀懐王將如堵敖不長¶
　而死以此告之也何試上自子虫名彌彰者言¶
　原何敢嘗試其君自號忠直之名以彰於後世¶
　乎誠以同姓義不能巳也¶
對曰咨吟于野胡若之很嚴墜&KR0105;殄丁厥任合行¶
違匿固若所咿嚘忿毒意誰與醜齊很秦㗖厥詐¶
讒登狡庸咈以施甘恬禍凶亟鋤夷愎不可化徒¶
若罷闔綽厥武滋以侈頽於莬不可以作怠焉庸¶
㱕&KR0323;吾敖之閼以旅尸誠若名不尚曷極而辞¶
<pb:KR4d0266_SBCK_095-40a>¶
　言原之咨吟于野何其狠然憤懣而不釋也楚¶
　之威將墜而&KR0105;將殄自有當其任者道合則行¶
　道違則匿固其所也原之咿嚘忿毒意欲與誰¶
　合哉楚與齊乆交而絶之與秦宿讎而徃朝之¶
　餌於秦之詐而不自悟也䜛者登之狡者用之¶
　楚之政所以逆理咈衆而施也禍凶且至而甘¶
　於處鋤滅不逺而恬於翫此其愎諌固不可化¶
　矣原之忠懇憂怚徒自汝疲而巳何救於楚之¶
　亡哉闔廬以武而強以侈而頺而况楚哉於莬¶
　子文也原之思子文而子文死矣不可作矣原¶
<pb:KR4d0266_SBCK_095-40b>¶
　其誰與㱕也&KR0323;告也閼夭閼也吾敖謂懐王也¶
　吿懐王之祚將短矣懐王卒以客死於秦旅客¶
　也尸死也誠若名不尚曷極而辞者言汝之忠¶
　名誠不足尚何以窮極汝之忠憤之辞如此乎¶
　所以深言忠名之足尚也¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集卷第九十五終¶
<pb:KR4d0266_SBCK_095-41a>¶
