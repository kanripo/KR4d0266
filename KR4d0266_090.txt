# -*- mode: mandoku-view -*-
#+TITLE: 誠齋集
#+DATE: 2015-09-23 10:23:48
#+PROPERTY: JUAN 90

¶
　程試論¶
　　　　漢文帝有聖賢之風論¶
論曰有徳之主非以功能勝而以風味勝三代既¶往聖
賢之君亦與三代而俱往與三代異其世而¶不與三代
異其徳漢文其庶幾乎世主以功業聞¶而帝之功業無
<pb:KR4d0266_WYG_091-1b>
一之可稱世主以才智顯而帝之¶才智無一之可見君
子乃以聖賢許之者以其風¶味而得之也風味隱而功
能興則無以見孝文矣<md:KR4d0266_SBCK_090-1b>¶魏文帝曰漢文帝有聖賢之風
有才之主與有徳¶之主二者同日而論之未可也論有
徳之主當如¶玉人之論玉聖人之論學市之庸工屑石
而鍊之¶毁瓦而藥之既成而謂之玉視之良玉也其光
瑩¶然其聲冷然玉則玉矣至於玉人之所蔵初無如¶是
之聲光也然輝不足而潤有餘無暫美而有逺¶器不惟
<pb:KR4d0266_WYG_091-2a>
玉也惟學亦然聖門諸子俊辯如賜人以¶為仲尼不及
也英氣如由人以為諸子不及也然¶是二子者聖人皆
不與之蓋辯之俊也氣之英也¶非所施於聖人之門也
故聖人之所與不在於二<md:KR4d0266_SBCK_090-2a>¶子之英與俊乃在於顔之如
愚曾之詠而歸耳不¶惟學也惟君亦然是故論玉者不
以輝彩而以器質¶論學者不以術業而以氣象論君徳
者不以功能¶而以風味文帝之為文帝也强不如秦武
不如世¶宗功不如唐文皇不如則信不如矣不争似弱
<pb:KR4d0266_WYG_091-2b>
有¶容似懦過儉似褊似則信乎其似矣而帝之所以¶聖
所以賢者何也蓋嘗聞之快其忿以殘天下之¶生先王
不忍也帝獨得辭其弱哉矜其察以窮天¶下之欺先王
不樂也帝獨得辭其懦哉厚其奉以¶虚天下之蔵先王
不屑也帝獨得辭其褊哉以帝<md:KR4d0266_SBCK_090-2b>¶之用心求帝之風味溫
乎其有所不可激也曠乎¶其有所不可隔也淡乎其有
所不可誘也帝之不¶如後世之君固也而其風味則三
代聖賢中人也¶不如後世之君而有三代聖賢之風味
<pb:KR4d0266_WYG_091-3a>
帝亦足矣¶帝何求哉或謂肉刑之除其文帝瑜中之瑕
也歟¶嗟乎是亦見其末而莫原其初者也隨其聲而莫¶
睹其形者也肉刑何從而作乎其作於聖人之不¶得已
乎洪荒之世人與禽之未别則夫所謂人者¶其能如今
之世禮可以繩而法可以糾哉其必有¶所大亂而不可
止者也由是肉刑生焉聖人非欲<md:KR4d0266_SBCK_090-3a>¶作也欲不作而不得
也非欲存也欲除之而未可¶也漢文之世其民醇且厚
矣可以除之矣而弗除¶也則帝亦不仁矣夫堯舜復生
<pb:KR4d0266_WYG_091-3b>
必除之矣文帝除之¶而有過則堯舜除之亦有過乎謹
論¶
　　　　大人格君心之非論¶
論曰忠於身而後可以言忠於君葢忠於身者其¶正先
身而後君忠於君者其正先君而後身先身¶而後君故
其忠無形先君而後身故其忠有名恕¶其身之不正而
責其君之必正名則有矣大人不¶為也大人者無所責
於君也無所言於君也非不<md:KR4d0266_SBCK_090-3b>¶責也無可責也非不言也
<pb:KR4d0266_WYG_091-4a>
無可言也自吾君得我¶而與之居吾身之自正既暴之
天下而無所媿吾¶君之不正亦潜消於心而不自知吾
君且不自知¶也吾何知焉吾且不知也吾何言焉此正
君之妙¶也孟子曰大人格君心之非豈非以大人者正
已¶而物正故其正君也為最易歟君子之事君有以¶言
諫有以身諫君有過言力為之繩此言諫也非¶身諫也
君有過行痛為之糾此言諫也非身諫也¶吾聞以身諫
者從以言諫者凶蓋吾君之過與其¶回之孰與消之與
<pb:KR4d0266_WYG_091-4b>
其救之孰與先之言過而後繩<md:KR4d0266_SBCK_090-4a>¶君子以為不若無過之
可繩行過而後糾君子以¶為不若無過之可糾非私吾
君之過以為諂也消¶之於先其為力不難也非掩吾君
之有過以為諱¶也救之使回其為力不易也古之君子
以身諫者¶也後之君子以言諫者也此其為從與凶之
異也¶古之君子何脩而能以身諫也豈以其積於已者¶
素厚而服於人者素著歟名為天下之正人而心¶傳聖
賢之正學身履天下之正道其在山林吾君¶恨其不能
<pb:KR4d0266_WYG_091-5a>
致也其在朝廷吾君忘其已之為尊¶也恨其不能致則
必深自咎其君徳之不足與有<md:KR4d0266_SBCK_090-4b>¶為也忘己之為尊則必
深自憂其賢者不可得而¶親也自咎其不足與有為其
非心邪意十已去四¶五矣自憂其賢者不可得而親其
非心邪意十已¶去其六七矣則其立人之朝吾君與之
居處與之¶笑語與之謀議與之注措未幾何吾君忽乎
其¶為聖君矣天下見吾君之聖也不知其所從來也¶見
吾君動罔不聖也不知其何為而至此也謂大¶臣之力
<pb:KR4d0266_WYG_091-5b>
歟吾未嘗有言也謂非大臣之力歟自吾¶君有意乎吾
而君徳已進也夫能使吾君有意乎¶其人而君徳已進
而况與之居也歟非孟子之所謂<md:KR4d0266_SBCK_090-5a>¶大人誰與領此魏鄭
公之在唐吾嘗敬之吾嘗愛¶之吾今且猶敬愛之而況
於其君乎太宗袖鷙禽¶而斃之惟恐公之或見也太宗
欲幸東都而中輟¶惟恐公之或聞也非恐公之聞且見
也愧也非愧¶也敬也夫為人臣而能使其君敬之能使
其君愧¶之無諫之言有諫之功蓋公之仁義之學固有
<pb:KR4d0266_WYG_091-6a>
不¶言而心化者歟孟子所謂大人公未盡也而格君¶心
之非公則盡之矣吾是以敬之吾是以愛之謹¶論¶
　　　　魏鄭公勸行仁義論<md:KR4d0266_SBCK_090-5b>¶論曰人君之於道資有所近則言有所入蓋道無¶難易
而君子之言有從違言無從違而人君之資¶有逺近資
之所不逺小人不能却而返資之所不¶近君子不能勸
而進太宗之行仁義人以為魏鄭公¶之勸也帝亦自以
為公之勸我也不知夫非公之¶勸也言之入也非言之
<pb:KR4d0266_WYG_091-6b>
入也帝資之近也帝之資¶不近乎仁義而可勸則封倫
亦能勸之矣故太宗¶曰魏徵勸我行仁義君子以為非
勸也天下之治¶亂其發在機其决在人非發之難也决
之難也蓋¶天下無一定之説也天下而有一定之説則
誰不<md:KR4d0266_SBCK_090-6a>¶能决之者是故儒與墨並興而道與術交攻此有¶
此之説而彼亦有彼之説將從其所謂道則倦於¶難成
將不從其所謂術則樂其有速效難成也者¶難毁者也
速效也者速禍者也世主能作其怠心¶以勝其樂心見
<pb:KR4d0266_WYG_091-7a>
其難毁以破其速禍者希矣治亂¶之機一言發之百世
不得而移之决之者果難矣¶哉秦堂上之一議甘龍之
言不勝商鞅之言勝君¶子已知秦之短矣漢匈奴之一
議王恢之言行韓¶安國之言不行君子已知漢之灾矣
而秦昭王漢¶武帝不自知其祚之短民之灾由此而生
也不惟<md:KR4d0266_SBCK_090-6b>¶不知之又從而樂之可悼也乎唐之治不在乎
貞¶觀之後而在乎貞觀之初貞觀之初太宗求治而¶未
有所從鄭公嘗有言矣封倫亦有言焉公之言¶仁義之
<pb:KR4d0266_WYG_091-7b>
言也倫之言刑名之言也公之言似甘龍¶似安國似可
倦倫之言似商鞅似王恢似可樂方¶是時言之勝負一
代之治亂也君子憂之非憂¶其遽亂也憂其發也非憂
其發也憂其决也使太¶宗有秦昭王好伯之資有漢武
帝喜功之資則倫¶之言勝而公之言不勝矣公之言所
以勝者以帝¶之資不近二君之資故也帝之資不近二
君則烏<md:KR4d0266_SBCK_090-7a>¶乎近哉帝資之所近近乎先王仁義之資也資
之¶近故入之也堅入之也堅故决之也果决之也果¶故
<pb:KR4d0266_WYG_091-8a>
發之也成米斗三錢外户不閉四夷來賓非勸¶也資也
非勸而太宗以為勸豈亦太宗之賢樂其¶言之忠而忘
其資之近故耶大抵求治之主莫難¶於有其天有其天
矣莫難於盡其人曷謂天資是¶也曷謂人學是也鄉人
之憫孺子入井也齊宣王¶之不忍於牛也太宗之觀明
堂圖而罷鞭背也禹¶湯之泣辜祝網也其天者相近也
然鄉人之不為¶齊宣齊宣之不為太宗太宗之不為禹
湯何也其<md:KR4d0266_SBCK_090-7b>¶人者相逺也充其人之學以極其天之資鄉
<pb:KR4d0266_WYG_091-8b>
人其¶不為禹湯乎而況太宗之賢也哉君子於此是以¶
為太宗而歎也謹論¶
　　　　陸䞇不負所學論¶
論曰君子之學問也真故君子之名節也全士大¶夫所
以名毁而節喪者世以為所行負所學非也¶其學非真
學也其學果真學也則終身之名節已¶定於平日之學
問矣得之真何所失於偽定於初¶何所負於終陸宣公
自謂不負於所學其果不負¶所學耶曰不負云者公之
<pb:KR4d0266_WYG_091-9a>
謙辭云耳學之真故其<md:KR4d0266_SBCK_090-8a>¶名節不待守而全守且不待也
又何負不負之足¶為公道哉曰不負云者公之謙辭云
耳天下有偽¶學而無真儒以偽學而廢真儒則惑矣昔
有學論¶語而敗於佞此張禹氏之賤儒也學儒而敗於
貪¶此張涉氏之賤儒也學春秋而敗於姦此公孫氏¶之
賤儒也自吾儒之有三子也而吾道或幾乎廢¶矣世主
見一儒者則必逆疑其人世儒見世主之¶疑則又曲為
之地是二人者皆過也夫何故逆疑¶其人者曰是其容
<pb:KR4d0266_WYG_091-9b>
之頎然是其言之凛然觀聴焉¶而已矣用之且將為佞
為貪為姦固無用於學也<md:KR4d0266_SBCK_090-8b>¶曲為之地者曰彼三子者過
不在學也過在變其¶學而不守也嗟乎前之説行則天
下無可用之儒¶後之説行則天下有可變之學以學為
無用學之¶有用者猶在也以學為可變學果無用矣天
下有¶無用之學有有用之學訓詁者無用之學也學之¶
偽也名節者有用之學也學之真也三子者假訓¶詁以
售姦邪非偽而何又焉用曲為之地而謂其¶負所學哉
<pb:KR4d0266_WYG_091-10a>
有真學則無負無不負矣世主之與世¶儒固未見孔顏
之學也亦嘗見陸宣公之學乎下¶罪已之詔以回天下
之心説者以此為公之不負<md:KR4d0266_SBCK_090-9a>¶所學也專西平之任以復
天下之業説者以此為¶公之不負所學也不知夫此公
之計也非學也此¶公之功也非學也救蕭復以扶君子
天子有不拔¶之疑解之者公也擊裴延齡以沮小人天
子有不¶測之威犯之者公也著醫書以易怨詩天下有
不¶堪之窮安之者公也解天子之疑者難也未若犯¶天
<pb:KR4d0266_WYG_091-10b>
子之威者難也犯天子之威者難也未若安天¶下之窮
者難也舉天下之至難而皆公之所至易¶公儒者也立
朝何其勇也公勇者也去國何其安¶也學之力也公之
身與學為出處學之力與公為<md:KR4d0266_SBCK_090-9b>¶終始又何負不負之足
云哉不負之説吾是以知¶公之謙也嗟乎國患無真儒
耳士患無真學耳洙¶泗之學陋巷之學浴沂之學退自
齊梁之學用之¶則舉天下而措諸堯舜世俗以為儒者
之夸也不¶用則飯疏食飲水曲肱而枕之世俗以為儒
<pb:KR4d0266_WYG_091-11a>
者之¶倨也至於漢之三子者世俗則以為賢也世俗¶之
所賢者固誤人之國也世俗之所謂夸與倨者¶未易得
也孔顏則不復生矣得陸宣公而用之其¶國之安危治
亂何如哉當陸宣公之存也小人不¶以為夸與倨者寡
矣嗟夫夸與倨者未易得也謹<md:KR4d0266_SBCK_090-10a>¶論¶
　　　　宋璟剛正過姚崇論¶
論曰與天下以治之福不與其君以治之功此大¶臣愛
君之厚也蓋治生於不治不治生於治方其¶不治人君
<pb:KR4d0266_WYG_091-11b>
以一身而憂天下及其既治人君以天¶下而樂一身大
臣成其君之治可也與其君之治¶不可也與則樂樂則
怠矣姚宋之相明皇同於成¶開元之治也而論者以璟
為過於崇何也蓋璟以¶其治與天下崇以其治與其君
與天下以治之福¶君亦享其福與其君以治之功君必
喪其功彼宋<md:KR4d0266_SBCK_090-10b>¶璟者其剛有可憚其正無可喜將致其君
於終身¶不樂之地者也致其君於不樂乃所以致其君
於¶不憂歟史臣曰宋璟剛正過姚崇親君子而疎小¶人
<pb:KR4d0266_WYG_091-12a>
人君之心也親小人而疎君子非人君之心也¶君子之
過也君子之事君不使之樂必使之憂不¶欲其喜必欲
其憚不待小人間之君已病之矣非¶君子之過乎是不
然君子之心必有所不愛而後¶能有所愛其所愛者君
之治也故使之憂不使之¶樂其所不愛者身之疎也故
欲其憚不欲其喜¶非不使之樂也無樂於初有樂於終
有憂之名無<md:KR4d0266_SBCK_090-11a>¶憂之實兹其所以有樂於君歟非不使之
喜也吾¶得其喜君得其亂吾得其憚君得其治兹其所
<pb:KR4d0266_WYG_091-12b>
以¶無愛於身歟天下之治亂君子所恤也吾身之親¶疎
君子遑恤哉嗚呼以治與天下而不以治與其¶君此宋
璟之剛正所以過姚崇歟姚崇何人也中¶興之賢相也
宋璟何人也亦中興之賢相也成開¶元之治致中興之
功二公可同也一則權譎一則¶剛正二公不可同也吾
嘗觀乎姚矣明皇之獵因¶獵以進皮冠之招無是舉也
太廟之壞以為偶然¶夷伯之震無是説也捕蝗之後不
曰脩徳蝝生之<md:KR4d0266_SBCK_090-11b>¶書無是法也姚之權譎一至此哉吾嘗
<pb:KR4d0266_WYG_091-13a>
觀乎宋矣¶中使之召不交一言孟子之所以逺王驩也
倖臣¶之飲正色而起蓋寛饒之所以忤許伯也無逸之¶
圖戒以淫亂周公之所以警成王也宋之剛正一¶至此
哉當是時明皇之見姚也吾意其一言必和¶焉一政必
美焉姚之為人溫乎其可喜也明皇之¶見宋也吾意其
一言必規焉一政必刺焉宋之為¶人凛乎其可憚也見
姚而喜明皇以開元之治為¶極治明皇其不樂乎見宋
而憚明皇以開元之治¶為未治明皇其不憂乎姚宋則
<pb:KR4d0266_WYG_091-13b>
皆賢也開元則誠<md:KR4d0266_SBCK_090-12a>¶治也明皇樂於開元之功天下不見
其禍明皇憂¶於開元之功天下不見其福不勝其憂明
皇於是¶乎一而逐韓休再而逐九齡不勝其樂明皇於
是¶乎一而相林甫再而相國忠天下之事至此然後¶知
宋璟之可憚乃深可喜歟然則不以治之功與¶其君真
愛君之厚者也大抵天下猶一家也君臣¶猶父子也昔
者秦皇帝有二子焉其長則扶蘇也¶其季則胡亥也扶
蘇好諌秦皇帝憎焉胡亥不諫¶秦皇帝暱焉扶蘇不在
<pb:KR4d0266_WYG_091-14a>
外秦皇帝無一日之樂胡¶亥不在側秦皇帝亦無一日
之樂扶蘇逺矣胡亥<md:KR4d0266_SBCK_090-12b>¶近矣秦皇帝之不樂一變而為樂
矣秦皇¶帝之不樂則變而為樂也秦皇帝之秦亦變而
為¶漢也秦皇帝不思扶蘇而明皇思九齡唐之所以¶未
亡歟論者欲觀唐之君臣觀秦之父子則得之¶矣謹論¶
　　　　李晟以忠義感人論¶
論曰君子不能回天下之勢而能回天下之心心¶之所
回勢之所隨也天下不幸小人在朝知逆天¶下之心以
<pb:KR4d0266_WYG_091-14b>
順其君不知離天下之心以去其君天¶下之心已去於
其下而小人之寵猶不去於其上<md:KR4d0266_SBCK_090-13a>¶天下之勢至此雖使
君子為之若之何而為之哉¶涇原之變天下共疾盧杞
之為也李晟欲以孤軍¶而復王室其勢亦難矣晟不求
於勢而求於心蓋¶天下之勢可以定不可以傾一傾則
難定天下之¶心易以散亦易以收一收則不散晟以一
己忠義¶之心感天下忠義之心天下之心既回天下之
勢¶自定史臣曰李晟以忠義感人人之言曰與死¶人同
<pb:KR4d0266_WYG_091-15a>
病者其病不可醫與危國同勢者其勢不可¶為醫無愚
良也其能醫者非醫之能也必不可死¶之病也君子無
巧拙也其能有為者非君子之能<md:KR4d0266_SBCK_090-13b>¶也必不可危之國也
嗟夫此庸人之論也非君子¶之論也庸人之論以天而
廢人者也君子之論以¶人而輔天者也能醫不死之病
庸醫亦能之何取¶乎良醫哉能存不危之國庸人亦能
之何取乎君¶子哉惟天下必死之人足以試良醫之技
惟天下¶至危之國足以試君子之能夫良醫所以能生
<pb:KR4d0266_WYG_091-15b>
必¶死之人君子所以能存至危之國亦必有説矣人¶之
命雖係乎天實係乎人之氣國之命雖係乎天¶實係乎
人之心良醫者有藥以回死者之氣是以¶能生必死之
人也君子者有道以回國人之心是<md:KR4d0266_SBCK_090-14a>¶以能存至危之國
也李晟之存唐也以忠義感人¶心此其回死之藥歟徳
宗初不病也唐室初不危¶也建中之政天下相賀徳宗
何病焉雖未能以天¶下取河北亦未聞以河北而制天
下唐室何危焉¶盧杞一進殺真卿沮懷光士心去矣間
<pb:KR4d0266_WYG_091-16a>
架有征陌¶錢有征民心去矣戰者未返戍者復行軍心
去矣¶且夫天下之權託於人主也人主之權託於誰哉¶
一曰士二曰民三曰軍今也徳宗之託於天下也¶是三
人者其心皆去矣涇原之役奉天之役興元¶之役不在
於朱泚作難之日也識者知之久矣當<md:KR4d0266_SBCK_090-14b>¶是時也以我之
寡當賊之衆衆寡不敵也以我之¶弱當賊之强强弱不
敵也懷光吾大將也則叛於¶内三鎮强藩也則應於外
唐室之危何如哉李晟¶以一己之忠義回天下之心以
<pb:KR4d0266_WYG_091-16b>
天下之忠義回天¶下之勢以寡為衆以弱為强以孤軍
復京師醫必¶死之病而存至危之國天也亦人也嗚呼
無强國¶有强人有人而有國者吾聞之矣無人而有國
者¶吾未之聞也唐至於徳宗大盜再起天下再定有¶人
焉故也安史之亂李郭以忠義而相勉遂能回¶天下之
心涇卒之亂李晟以忠義感人陸䞇以訓<md:KR4d0266_SBCK_090-15a>¶辭感人亦能
回天下之心唐之人心其去者再小¶人離之也其收者
再君子回之也大哉人心乎大¶哉回人心之人乎與其
<pb:KR4d0266_WYG_091-17a>
既去而回之孰與未去而¶留之吾故因李晟之事而備
論之有天下者可以¶戒矣謹論¶
　　　　儒者已試之效如何論¶
論曰道不難於用而難於信蓋道也者用則為帝¶王之
業不用則為儒者之業故夫儒道也者可以¶不用不可
以小用世主之求近功者見儒之不可¶以小用則以儒
為不適於有用也既不信其道烏<md:KR4d0266_SBCK_090-15b>¶能用其道乎君子將
欲言儒者之可用不必言其¶可用也盍以古人已試之
<pb:KR4d0266_WYG_091-17b>
效而信之乎唐虞三代¶已試之於一時者也夫子已試
之於萬世者也試¶之一時而其用不可掩試之萬世而
其用不可易¶然則世主觀之可以少信矣能信則能用
矣用與¶不用儒者不計也而信與不信其闗人之得失
豈小¶哉班固志藝文之書於儒家者流所以言其效也¶
請遂言之天下之理貴生於有功賤生於無功此¶儒者
之所以不如百家之説也嗚呼孰知夫不如¶百家之説
此其所以為儒者歟百家者曰欲富而<md:KR4d0266_SBCK_090-16a>¶富欲强而强問
<pb:KR4d0266_WYG_091-18a>
其期則曰朝行之夕見之何其有¶功歟儒家者曰欲帝
而帝欲王而王問其期則曰¶必世也百年也何其無功
歟自百家之有功也而¶儒始賤矣自儒者之無功也而
儒始愈賤矣儒非¶無功也無近功也儒非可賤也世主
賤之也一言¶出於儒則誹之以為大也一事出於儒則
笑之以¶為迂也大與迂相遭而賤與貴不相敵此儒者
之¶所以不如百家之説也嗚呼孰知不如百家之説¶此
其所以為儒者歟堯舜三代與吾夫子蓋嘗以¶身試儒
<pb:KR4d0266_WYG_091-18b>
者之道矣太和之治何從而來哉元聖素<md:KR4d0266_SBCK_090-16b>¶王之業何從
而致哉儒道之為也是道也用之則¶治不用則亂亂而
用之則復治天下之有君臣父¶子也仁義禮樂也誰之
力也天下有之故天下忘¶之也一日而無君臣父子也
無仁義禮樂也天下¶何如哉然則儒者已試之效可觀
也已秦人蓋嘗¶以身試百家之説矣富則富矣君富於
上民貧於¶下猶不富也强則强矣有强於威無强於徳
猶不¶强也得地而失民取人之國而人亦取其國然則
<pb:KR4d0266_WYG_091-19a>
百家已試之效可觀也已世主觀之儒者有功乎¶百家
有功乎儒者可賤乎百家可賤乎能移其所<md:KR4d0266_SBCK_090-17a>¶以信百家
之心以為信儒者之心則儒者之可用¶與不可用决矣
世主信則用之不信則已之儒者¶忘言焉可也班固之
論儒者言其道之最髙此適¶所以滋世主之疑也人不
吾髙而吾自髙焉誰其¶信之至其厯陳唐虞商周與仲
尼已試之效賴有¶此爾雖然言之可信者易言之必信
者難昔賈生¶蓋嘗言儒者之與百家已試之效矣其言
<pb:KR4d0266_WYG_091-19b>
於文帝¶曰今或言禮義之不如刑罰人主胡不引商周
秦¶事以觀之乎生之言不為緩矣而文帝若無聞也¶有
黄老以病其心生之言何從而入哉因班固之<md:KR4d0266_SBCK_090-17b>¶言感生
之言吾故曰言之可信者易言之必信者¶難謹論¶
　　　　文帝曷不用頗牧論¶
論曰賢者不能使人知而能使人思知與不知賢¶者初
莫之計思與不思有國者竟莫之悟二者常¶巧於相違
而不喜於相遭是可歎也漢文帝聞説¶者之論而思頗
<pb:KR4d0266_WYG_091-20a>
牧之賢謂文帝之思為未善不可¶也然當頗牧之時或
以間而擯或以䜛而殞孰知¶其誣孰知其賢哉其生也
莫知其往也始思思頗¶牧而天下無頗牧矣使其復有
頗牧其能知頗牧<md:KR4d0266_SBCK_090-18a>¶乎淺於知而深於思薄今而厚古豈
特一頗牧而¶已哉揚雄曰文帝曷不用頗牧賢者不求
不用亦¶不求必用吾之所挾不用則澤其身用則澤其
國¶謂賢者求不用賢者有是心乎然其挾在我其用¶不
在我不在我而我求之又從而必之自古聖賢¶君子未
<pb:KR4d0266_WYG_091-20b>
有或是之能也頗牧之在趙也頗牧不負¶趙而趙實負
頗牧負與不負頗牧何心焉可悼者¶趙之社稷而已矣
生靈而已矣使頗不以趙括代¶牧不以郭開死韓魏不
侵匈奴不侵非頗牧之功¶也二子遲一日而去趙則趙
之國遲一日而為秦<md:KR4d0266_SBCK_090-18b>¶此誰之功乎雖然二子之功不求
其君之不負也¶求其略知焉而不得也知且不知也而
況於思乎¶漢文帝之思二子亦可為二子賀矣使二子
而有¶知亦少慰矣然天下之事至於思其人而不獲其
<pb:KR4d0266_WYG_091-21a>
用君子謂之無益漢文之不思二子二子之病不¶加多
漢文之思二子漢文之病不加少且匈奴之¶冦日迫而
帝也乃欲起頗牧於九原不徒匈奴聞¶之為之一笑而
已使頗牧聞之有不笑者耶漢文¶之於魏尚猶趙之於
頗牧也舎今頗牧而思古頗¶牧善謀國者然乎哉帝能
思頗牧吾亦能思魏尚<md:KR4d0266_SBCK_090-19a>¶也願以帝思頗牧之心為帝知
魏尚之心帝其許¶之乎馮唐謂帝有頗牧亦不能用其
意則然矣其¶氣無乃猶未平其辭無乃猶未婉乎氣平
<pb:KR4d0266_WYG_091-21b>
則辭自¶婉辭婉則君自悟吾於馮唐之論猶有憾焉且
帝¶嘗謂李廣曰使廣在髙帝時萬戸侯豈足道哉士¶患
不遇主廣之受知於帝尚可諉曰不遇主耶遇¶主而又
云云若爾是髙帝不生廣終不用也有李¶廣則舎之於
今焉無頗牧則思之於古焉馮唐謂¶帝雖有頗牧不能
用帝則怒唐也怒馮唐之言帝¶不悔李廣之論帝其忘
之乎帝不忘之帝當悔之<md:KR4d0266_SBCK_090-19b>¶矣悔於廣則不怒於唐矣不
怒於唐而悔於廣則¶頗牧二子者思之可也不思亦可
<pb:KR4d0266_WYG_091-22a>
也謹論¶
　　　　文景務在養民論¶
論曰必有所不為而後有所力為天下之事將求¶夫有
功則無恤其有勞將病其有勞則無恥其無¶功二者要
難兼也文景之治將有所取不得不有¶所舎將有所重
不得不有所輕是故敵之未柔也¶國之未强也名之未
榮也皆有所不問蓋吾方以¶涵養天下為事一夫之擾
一物之病皆足以累吾¶涵養之全而又遑他事哉班固
<pb:KR4d0266_WYG_091-22b>
曰文景務在養民<md:KR4d0266_SBCK_090-20a>¶治天下之法二曰静曰動人君出治
之法一曰專¶專則有守有守則無慕無慕則有成羿而
慕王良¶則喪其射伯牙而慕髙漸離之筑則喪其琴技
固¶不可以兩能能固不可以兩精也堯舜治天下以¶静
者也湯武治天下以動者也成康治天下以静¶者也宣
王治天下以動者也由静而治焉治而專¶焉是以有垂
衣措刑之治由動而治焉治而專焉¶是以有創業中興
之治曰動曰静雖聖人不能兼¶舉而雜用也擇其所當
<pb:KR4d0266_WYG_091-23a>
務而吾執之以為專務始¶之以擇繼之以不疑終之以
不改夫是之謂専務<md:KR4d0266_SBCK_090-20b>¶文景之務獨在於養民蓋以古之
静者而自處矣¶而於天下之功名何務焉平城之仇可
報也文景¶不報也嫚書之悖可恥也文景不恥也火通
甘泉¶之警可忿也文景不忿也文景非能忘情也彼固¶
有所不暇也曷為不暇也文景之所務有不在此¶也使
天下之民安何必報東門之役使天下之民¶富何必紀
燕然之功使天下之民仁且壽何必數¶入陳之俘得匈
<pb:KR4d0266_WYG_091-23b>
奴之輜重孰與吾太倉之腐得單¶于之朝孰與吾黎民
之醇天馬蒲萄之利未足以¶易吾之桑麻滿埜也龍荒
大漠之取未足以易吾<md:KR4d0266_SBCK_090-21a>¶之煙火萬里也方文景擇此務
而固執之智者必¶忿於心勇者必忿於色矣未幾則相
與樂之已而¶忘之矣天下忘文景之仁而文景不忘天
下之民¶文景之不忘専於仁者也天下之忘文景安於
仁¶者也故夫粟帛之賜文景之小惠也征賦之減文¶景
之亷徳也刑罰之幾措文景之寛政也非文景¶養民之
<pb:KR4d0266_WYG_091-24a>
務也文景不以有功者易其有勞者是真¶文景之務也
歟千金之家其所以起者動也其所¶以守者非動也静
也其祖父之披荆棘犯霜露不¶為則不可也夫豈樂於
此乎哉子孫守之不知其<md:KR4d0266_SBCK_090-21b>¶祖父之初不樂乎動也狂夫
悚之褊夫激之以為¶無動於身則無强於家或鬬焉或
訟焉家則强矣¶無乃適所以為弱乎哉孝武是也孝武
以為文景¶之怯也矯而振之唐䝉之狂李陵之褊而文
景之¶生産作業始搖矣末年之事使文景見之其心不
<pb:KR4d0266_WYG_091-24b>
傷乎哉湯武周宣之動不得已焉者也孝武承文¶景富
庶之全盛而必欲動焉其亦有不得已者耶¶故治天下
之法可喜者動也可笑者静也孝武可¶喜者也文景可
笑者也可笑而可安者也謹論¶
　　　　太宗勵精思治論<md:KR4d0266_SBCK_090-22a>¶論曰明主之勤於治其勤不可見而其成不可禦¶蓋可
見者以勤為勤也不可見者以思為勤也以¶勤為勤者
事常出於勤之外以思為勤者事不遁¶於思之中納天
<pb:KR4d0266_WYG_091-25a>
下之治於一思出一思之治於天¶下治之功未具而治
之計已具矣太宗之勉勵精¶勤以治天下非費其勤也
費其思也思以計乎治¶治以應乎思故其勤不可見也
而其成不可禦也¶勤於思而不勤於迹又何見焉出於
心而成於治¶又誰禦焉崔植得其説故曰太宗勵精思
治天下¶之治亦難矣勤則不成不勤則成可為長太息
也<md:KR4d0266_SBCK_090-22b>¶且夫量書者即成湯之昩爽也傳食者即文王之¶日
昃也然與湯文同其勤不與湯文同其治何其¶勤而不
<pb:KR4d0266_WYG_091-25b>
成歟師廣成者即梁人之齋戒也游巖廊¶者即晉人之
髙簡也然與梁晉同其不勤不與梁¶晉同其不治何其
不勤而成歟蓋有衆人之勤有¶帝王之勤衆人之勤勤
以勤也帝王之勤勤以思¶也以帝王而為衆人之勤秦
隋以之以帝王而為¶帝王之勤黄帝堯舜以之太宗之
勵精不用於是¶而用於思其以不勤為勤者歟其不以
勤為勤而¶以思為勤者歟田業之法府兵之法租調之
法此<md:KR4d0266_SBCK_090-23a>¶治之器也非治也米斗三錢之治外户不閉之治
<pb:KR4d0266_WYG_091-26a>
蠻夷宿衛之治此治之象也非勤也兼行將相之¶事親
伐夷狄之事日教衛兵之事此勤之目也非¶綱也太宗
勵精之綱其在於一思乎太宗何思也¶其事事而思乎
有所及必有所不及其物物而思¶乎有所甚密必有所
甚疎蓋太宗求治之初有勸¶以刑名者有勸以仁義者
太宗之所以憂而思也有¶言創業之難者有言守成之
難者太宗之所以憂¶而思也當是之時太宗之勵精不
疲於身不瘁於¶色朝廷不知天下不知太宗自知之耳
<pb:KR4d0266_WYG_091-26b>
何也其<md:KR4d0266_SBCK_090-23b>¶思隱於心其勤冺於迹故也葢天下之至勞莫
勞¶於念慮而莫逸於宵旰太宗不疲於身而心已疲¶不
瘁於色而心已瘁勤而思焉思而决焉天下見¶其治於
已决之後不見其勤於未决之先孰知太¶宗疲其心以
置天下於至安憂其心以納天下於¶至樂哉然則太宗
之勤其以不勤為勤者歟其不¶以勤為勤而以思為勤
者歟嗟夫天下之事有潜¶之至幽而發之至著者其惟
此心乎淮淝之冦方¶熾而謝安之遊宴方酣宦寺之權
<pb:KR4d0266_WYG_091-27a>
方横而元載之¶嬉笑方和孰知遊宴之憂甚於蹙頞嬉
笑之慘甚<md:KR4d0266_SBCK_090-24a>¶於按劒者乎故夫真憂者不憂真怒者不怒
真勤¶者不勤彼夙寤晨興以為勤者勤則勤矣真則未¶
也太宗之勵精不在勤而在思其真勤歟勤可知¶也思
不可知也知且不知也又可見乎哉太宗¶之勤於一思
當時之臣未必知也崔植何從而知¶之哉何從而言之
哉詩不云乎心之憂矣曷維其¶已太宗有焉又不云乎
他人有心予忖度之崔植¶有焉謹論<md:KR4d0266_SBCK_090-24b>¶
<pb:KR4d0266_WYG_091-27b>
　
　
　
　
　
　
　
　¶誠齋集巻九十一¶
<md:KR4d0266_SBCK_091-1a>¶
<pb:KR4d0266_WYG_092-1a>
欽定四庫全書
　誠齋集巻九十二¶
　　　　　　　　　　　　宋　楊萬
