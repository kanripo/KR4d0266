# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:12.057252
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0515-045誠齋集-卷第四十五.
<pb:KR4d0266_SBCK_045-1a>¶
誠齋集卷第四十五¶
　　　　　　　廬陵楊　萬里　廷秀¶
　辭¶
　　　張丞相詠㱕亭詞二首¶
湘之山兮幽幽湘之水兮舒舒我來兮桂之陽春¶
聿云莫兮上下緑淨而交如鳥鳴兮花乾彼湘之¶
人士兮詠游而魚魚長者兮矩步童子玉雪兮趨¶
亦趨挾䇿兮抱琴若將游兮物之初野風兮脩脩¶
吹萬而不可執兮所過而敷&KR0254;長者顧謂童子曰¶
快哉此風吾為汝援琴歌之歌曰滄浪兮濯纓風¶
<pb:KR4d0266_SBCK_045-1b>¶
涼兮舞雩微徳人兮焉㱕以斯道兮金玉予欲問¶
津兮沂之水其則不逺兮又焉知湘江之非歟¶
&KR0649;蘭圃兮沼芙蕖有美君子兮何斯其燕居孚尹¶
兮袖間陞白虹兮斗之虗章甫兮深衣御風&KR0016;氣¶
而天游兮與造化而為徒獨立萬物之表兮室邇¶
而人甚逺山立而淵靚兮道徳燕及乎蟲魚韋編¶
兮在手隱几而卧兮夢一丈夫首肖乎尼山兮河¶
其目莞爾而笑兮告予以下學而上逹知我者其¶
天乎忽寤兮四顧&KR0833;乃一聲兮亭之西隅¶
　　　和張欽夫望月詞(有序)¶
<pb:KR4d0266_SBCK_045-2a>¶
　　欽夫示徃歳五月詠㱕亭侍坐大丞相望月¶
　　詞予於辛巳二月旣望夜㱕讀書於誠齋甲¶
　　夜漏未盡二刻月出於東山清光入䆫欣然¶
　　感而和焉¶
玉蟲暈以貫虹兮學林之顛閴其宵兮聖賢畢参¶
於前心超兮千載忽乎納自牗兮光寒而靜姢吾¶
興視兮何祥望舒推轂兮轔大圜生兩儀兮虗白¶
飾萬物兮清妍彼何居兮轃兹挈一規兮破幽偏¶
代天兮宣精㧖兮𢙣盈似道兮日損縮於一晦弦¶
兮萬斯年而求伸宅天下兮至晦鏡天下兮至明¶
<pb:KR4d0266_SBCK_045-2b>¶
爥吾心中之月兮貫地緯而洞天經吾奉月兮周¶
旋月踵吾兮後先夫君&KR0009;我兮三章招月而與寓¶
目兮炯筆𫝑之翩翩想他日之獨立兮過庭而侍¶
側誰其耳剽於玉振兮惟此月知其然月不予留¶
兮予亦詠而㱕歌三終兮謝明月何夕復惠然兮¶
臨我於亭乎而¶
　　　延陵懐古¶
予假守延陵蓋州來季子之虗也迨暇登城游目¶
四顧&KR0099;然想見季子之風烈旣而問諸故老古今¶
之士或邑於斯或寓於斯者得三人焉作延陵懐¶
<pb:KR4d0266_SBCK_045-3a>¶
古辭¶
荆之溪兮澹以幽惠之山兮雲侔思君子兮不見¶
莽草𣗳兮脩脩面句吳兮東而坐背朱方兮北卧¶
齊楚豈不强而大兮吾王以妥賢於國其無裨兮¶
不曰季子存而呉賀彼懵者之躗言兮謂兆亡於¶
譲王弗丕承於考心兮用永五湖之與三江祀太¶
伯其忽諸兮顧襲譽於子臧曽不知民無讓而不¶
立兮自古皆有亡諏屺岵與鋤箕兮疇莫知其重¶
䡖若千乗曁簞豆兮絜豊約而則明迨躬逢而利¶
&KR0502;兮亦幾何而靡争謂吾札之不懿兮札亦恬受¶
<pb:KR4d0266_SBCK_045-3b>¶
而茹聲思復思兮君子乾坤毁而日月息兮則君¶
子之亦死¶
　　　延陵季子¶
宻雲兮終風徤順閉兮罔寸蹊之通喟葵丘踐土¶
而迹熄兮矧冀方歧山之與逢單棠谿以鑄兵兮¶
靡遺蒲於董澤燕&KR3912;無趾而造齊廟兮楚甿而秦¶
其魄闘六王於一說兮微儀&KR0283;之舌而不國嗟若¶
先生兮雞知時之不如儲唐虞之故冕兮鬻洙泗¶
之敝裾乗方輪與折軸兮欲先鞭而疾驅豈不家¶
&KR0162;而人棄兮載之萬世之亨衢繄素王兮中都若¶
<pb:KR4d0266_SBCK_045-4a>¶
蘭陵兮聖之徒征九伯而佩六印兮晞二邑宰而¶
不得俱儻不欲以天球玉磬而貿康瓠兮嗟爾後¶
死者其舍諸¶
　　　蘭陵令¶
吹赤壁之月笛兮瞻黄州之雪堂彈湘妃之玉瑟¶
兮織天孫之錦裳招先生其來㱕兮何必懐眉山¶
之故郷歴九州而猶隘兮誕寘之祝融之汪酌乳¶
泉以當醴兮餐茘子以為糧葺榕葉以作屋兮託¶
桄榔之䕃以為堂驅海濤以入硯滳兮挽南斗文¶
星於筆鋩昌黎兮歐陽視先生兮鴈行韞不&KR0165;兮¶
<pb:KR4d0266_SBCK_045-4b>¶
忠憤炯不揜兮文章乞鏡湖兮九闗營莵裘兮是¶
&KR0022;予之來兮云暮與先生兮相望視履跡兮焉在¶
問故宫兮就荒俯仰兮永懐渺山川兮蒼蒼¶
　　　東坡先生¶
　　跋李允蹈思故山賦辭(允蹈月岩先生豸/方叔之曽孫也)¶
月巖含章兮噫孰貫之璜兮噫逋不其償兮噫眉¶
山之下兮噫旣億其價兮噫胡漏于罅兮噫𥸤于¶
眉山兮噫山𥸤于天兮噫天蹙其顔兮噫有斐孫¶
子兮噫花披秀啓兮噫烈祖是似兮噫筆似其鋒¶
兮噫骨似其窮兮噫栖栖其逢兮噫爾詞則古兮¶
<pb:KR4d0266_SBCK_045-5a>¶
噫爾騷則楚兮噫爾璞孰估兮噫招招巫咸兮噫¶
有篿爾占兮噫曷焯爾潜兮噫曷窞不濟兮噫曷¶
蔀不賁兮噫咷初笑既兮噫¶
　　　和淵明㱕去來兮辭¶
予倦游半生思㱕不得紹熈壬子予年六十有六¶
自江東漕司移病自免䝉恩守贑病不能赴因和¶
㱕去來兮辭以自慰其辞曰¶
㱕去來兮平生懐㱕今得㱕有未㱕而不懌豈當¶
懌而更悲媿一陶之不若庻二踈兮可追肖令威¶
之㱕遼喟物是而人非&KR0162;水蒼兮今佩反芰製兮¶
<pb:KR4d0266_SBCK_045-5b>¶
昨衣戀豈諼夫太紫分敢踰於少微如鹿得草望¶
緑斯奔如鶴出籠豈復入門屨雖未得而趾故存¶
謂予不信有如泰罇月喜予之言㱕隤清暉而照¶
顔山喜予以出迎相勞苦其平安江喜予而舞波¶
撃碎雪於雲關紛鄰曲之老穉羗堵牆以來&KR0026;沸¶
里巷之犬雞亦喜翁之蚤還驚𩯭髯之雨霜尚﨣¶
﨣而&KR0074;&KR0074;㱕去來兮半天下以倦游飢予驅而予¶
出奚俟飽而無求&KR0026;一簞之屢空躬自樂而人憂¶
暨一區之草玄娱羲畫與箕疇豈慕胥靡濟川作¶
舟矧先人之敝廬有一岳兮一丘後千尋兮茂林¶
<pb:KR4d0266_SBCK_045-6a>¶
前十里兮清流耿靡羡而載營蹇何騖而不休已¶
矣乎用舍匪吾行止匪時何至啜醨如漁父何必¶
乎誓墓兮如羲之吾行可枉塗吾止可預斯應耘¶
耔而端委猶端委而耘耔對天地而一哂酢風光¶
以千詩抵槁莖與朽殻豈復從詹尹而決疑¶
　　　黄世永哀辭¶
乾道乙酉秋七月予因謁郷先生武岡史君羅公¶
公曰子之友黄世永者死矣世永之父元授得州¶
南雄六月某日世永自行都侍南雄公西㱕至貴¶
溪逆旅南雄公疾不起後一日世永亦卒或曰皆¶
<pb:KR4d0266_SBCK_045-6b>¶
暍也或曰世永毁也予聞之心折泣且疑後月餘¶
得中書舍人周公子充與友生胡季永書與武岡¶
公之言不異於是哭之盡哀世永名文昌南豊人¶
自其祖至世永三世䇿進士第而世永䇿第時年¶
最少蓋生二十有一也初主贑縣簿予時為州戸¶
&KR0122;予之來去後於世永者一年而為寮者三年一¶
見即定交世永之髙逺深博者予不能竟也其學¶
以不媿屋漏為宗於文無所不能能無所不工嘻¶
𥬇立成而不似立成者也予每徃&KR0026;其政則見老¶
穉叢於堂莫見世永也披而入則世永執筆决遣¶
<pb:KR4d0266_SBCK_045-7a>¶
如飛前者未出後者入夜分乃已世永不煩民亦¶
不咨吏亦不欺初以為世永勤且嚴然旋&KR0026;三年¶
如初之&KR0026;竟不見其呵一民笞一吏勤者亦&KR0520;嚴¶
者亦窮矣世永果勤且嚴者耶紹興戊寅三月世¶
永白太守去出城五十里不得行田里之民環而¶
止之者數十百人曰主簿去我我不可生矣相與¶
執輿折山花以簮世永持濁醪以觴世永而其老¶
者五六十人疾走贑之憲䑓列辞以乞留司憲御¶
史黄公無以遣則好謂之曰汝不愛黄主簿乎皆¶
怒曰否曰留而塞與去而通孰愛孰不愛也乃皆¶
<pb:KR4d0266_SBCK_045-7b>¶
曰然不得巳泣而散予時親見此事以為今之守¶
令罷則先期戒吏民以卧其轍此足榮不足榮耶¶
以今之欺而謂古皆然若世永於贑之民乃有此¶
古之所書卧轍云者乆矣乎使予之不信也使予¶
無所不信於古之云者世永哉雖然予於世永之¶
事親見者也古之書者又不知其親見否耶未幾¶
浙水西部使者邵公辟世永秀州崇徳縣令時某¶
令者待崇徳次三年矣&KR0244;及期而辟書下世永抗¶
章力辭士大夫義之或者曰矯也見義則不懦於¶
避見利則勇於不避此或者之所賢也世永得辞¶
<pb:KR4d0266_SBCK_045-8a>¶
其矯哉世永在都下未調勢家子有階中人得法¶
從者䑓諫相視不怪世永袖文書謁御史朱其姓¶
者責以天下公議御史怒未有以發也㑹中書舍¶
人張公安國聞世永之風而恱之曰天下乃有此¶
士即薦於朝得召世永辭焉而御史亦言於¶
光堯曰黄某沽名躁進世永自是偃蹇江淮間¶
上之二年冬十二月以人望起故大丞相魏國張¶
公於督府而再相之公至首薦世永授樞宻院編¶
修官未赴公為群小擠去而世永亦復論罷今二¶
年矣而遂死耶嗟乎哀哉世永年止三十有八而¶
<pb:KR4d0266_SBCK_045-8b>¶
宫止左從政&KR0048;而其立巳如此遐其年亨其位以¶
訖其施其立何如哉雖然壽且貴而莫之有立有¶
立而莫之壽且貴政使世永自擇冝何擇也然則¶
世永可無憾矣而予猶哀之耶嗟乎才珍於天而¶
&KR0162;於人厚一邑而薄天下吾意當世君子之用心¶
不宜有此也不宜有而有焉則予之哀獨為吾世¶
永哉乃書以寄其子樞而為之辭曰¶
聖門際天而不可逕兮子聚糧以疾趨古文熄而¶
哇鄭兮子獨追而雅諸衆皆賞其襮而遺其裡兮¶
知全者不在予仕者謂贑民之嚚兮不啻妹&KR0022;之¶
<pb:KR4d0266_SBCK_045-9a>¶
夫何子之仁以莅兮若滕下之乳雛予惟子之&KR0026;¶
兮則未知封屋之迀沐猴豸而罔靦兮子髪上而¶
衡盱舍巳躁進而謂子躁進兮冝不曰沽名之非¶
愚世切齒於彼之晚霣兮流涕於子之不晚殂庸¶
知天之不子祉兮不厚彼辜惟師友之恩紀兮一¶
飯而九其吁天不予棐而奪予朋兮半其濟而亡¶
艫決汝漢而東之兮曽足為予淚之餘若子之死¶
而不死兮不亦名星日而骨幽&KR0469;¶
　　　曾叔謙哀辭¶
故興安縣令曽君諱敏恭字叔謙韞韜環材不襮¶
<pb:KR4d0266_SBCK_045-9b>¶
不鬻竟不用世中壽而逝其名實爵里謝昌國既¶
銘之里人楊某復誄以哀辭曰¶
歳紹興之壬午&KR0006;余負丞於零陵汨夫君之南征¶
&KR0006;臨二松之寒廰聞跫然於逃虗&KR0006;辭未接而情¶
親分一日之光景&KR0006;載鴟夷乎吾與行沛吾撃其¶
蘭橈&KR0006;亂湘江以楊舲維余笮於愚溪&KR0006;叩栁子¶
之柴荆陟西山以茹芳&KR0006;降鈷鉧以漱泠風吹衣¶
以拂雲&KR0006;舉手&KR0259;乎南斗之星君與我其俱醉&KR0006;¶
夜觧手於丘亭余未幾而北㱕&KR0006;君忽返乎銘旌¶
曾合離而俛仰&KR0006;奄古今乎死生羗夫君之淵偉¶
<pb:KR4d0266_SBCK_045-10a>¶
&KR0006;允江山之載英蔚豫章之離竒&KR0006;森梗梓其崢¶
嶸自拱把而培溉兮俟百圍乎千尋崒雪山與氷¶
谷兮凛霜影而雨聲細猶堪於薄櫨&KR0006;豈大者之¶
不可杗仰神皐於太紫兮矩厚載而規圜清屹建¶
章以亘明光兮連蕙草與蘭林詔班爾以駿奔&KR0006;¶
旁搜巖崖之欹傾締皇居及帝室兮將㳙休乎落¶
吾成蹇棟榦槁乾於空山兮匠不獲以督繩紛后¶
皇之揠材兮岳何幽之不徴喟一擷而萬&KR0162;&KR0006;夫¶
孰有遭而無營君方舎斯世而去之兮豈逹欣而¶
窮憎耿精爽之未冺&KR0006;嗤彼啄腐而吞腥裁斯文¶
<pb:KR4d0266_SBCK_045-10b>¶
以寄哀兮聊復冩乆要平生之情¶
　　　范女哀辭¶
石湖先生参政范公有愛女名某字某嫕徳淑茂¶
年十有七紹熈壬子五月從公汎舟之官當塗至¶
公舍得疾旬日而逝公哀痛不自制八月命其同¶
年生誠齋野客楊某作辭以哀之曰¶
有齋石湖之季女&KR0006;肇葰茂而青葱蘭茁芽以芬¶
播&KR0006;玉在璞而光融茹采蘋以為粻兮築内則為¶
之宫樂彤管以俶載&KR0006;逝將眇青竹而論㓛製菡¶
蓞以為裾兮裼之以秋江之芙蓉紛蕙纕而菊佩¶
<pb:KR4d0266_SBCK_045-11a>¶
亏豈江籬揭車之與縫掇袤丈之朔雪以澡徳&KR0006;¶
襲萬岳之清氷而在躬耿吾獨𫝊中&KR0048;之素業&KR0006;¶
豈曰矜蕭然林下之風沛吾乗乎桂舟&KR0006;無小無¶
大焉從吾公何若而人之不淑&KR0006;奄一疢而長終¶
忍舍蘭陔之孝飬&KR0006;莽玉女虙妃之與從父日嗟¶
予膳之孰視&KR0006;母曰嗟予命之疇同䀌兩親之哀¶
澘&KR0006;遺九宗之長恫蹇石湖之慟而莫之釋&KR0006;小¶
極而隱几乎書之叢夢漂漂而行逺&KR0006;求吾児乎¶
四方上下之青穹杳碧海之際天&KR0006;巋三山之𠋣¶
空蓬萊方丈之攸宅&KR0006;浮金宫銀闕之崇崇若有¶
<pb:KR4d0266_SBCK_045-11b>¶
人乎山之阿&KR0006;飛騰徃來而不可逢羗可逢而不¶
可執&KR0006;若逈胦乎復朣朧摘玉李而弄金波&KR0006;遨¶
嬉乎倒景有無之&KR0293;鴻忽臨睨乎舊鄉&KR0006;望見石¶
湖之仙翁泫初咷而後哂&KR0006;唁吾翁乎奚戚容繄¶
天地萬物之逆旅&KR0006;児與翁父子&KR0244;相值於逆旅¶
之中汨倐合而忽分&KR0006;邈千變萬化而何窮淬割¶
愁之剣而不滿一笑&KR0006;非我翁春日覧鏡大篇之¶
㫪容翁顧笑而驚寤&KR0006;皦寒日其生于東¶
　　　悼𩀱珍辭¶
𫝊口劉光宗字廷瑞弟紹宗子廷碩受伏生尚書¶
<pb:KR4d0266_SBCK_045-12a>¶
經明行修文詞蔚然年三十餘一病旬時相継而¶
逝誠齋野客楊萬里惜其才悼其不幸短命作辞¶
以哀之命曰悼𩀱珍云其辭曰¶
有傅者嶺&KR0006;有玄者潭崒乎瓊䑓與玉堂&KR0006;天垂¶
光而蔚藍寳祲下蟠乎九淵&KR0006;環彩上絢乎千岩¶
&KR0980;旁礴轇轕而不漓&KR0006;耿虹貫乎晴嵐劬玉衡之¶
望氣&KR0006;九載旭考而宵参曰西江之軫&KR0469;&KR0006;孕双¶
珍乎泥之&KR0467;匪珠胎之𩀱止&KR0006;則㲄玉其羙兼帝¶
令雷公以持斧&KR0006;𠡠陽侯以發凾逝將修貢于玉¶
府&KR0006;旅清廟而爾瞻夫何䕫魖獝狂之予妬&KR0006;肆¶
<pb:KR4d0266_SBCK_045-12b>¶
為伯明之䜛蹇訴帝以不好&KR0006;未聴六丁之窮探¶
飛巨石以載震&KR0006;洶怒濤以有嚴連璧毁于石韞¶
&KR0006;𩀱珠裂于波涵卞和慟以呌帝閽&KR0006;随侯泣以¶
衣沾帝亦悲傷而未如之何&KR0006;磔不若魑魅而不¶
厭安得𩀱珍之再芒&KR0006;逈映乎西江之北南¶
　　　有宋死孝毛子仁哀辭¶
子仁諱洵&KR0123;之吉水人也年十九第進士年二十¶
六中拔萃制科杜祁公有詩美之其文集亦有詩¶
&KR0009;歐陽公父母之䘮廬墓死焉時年三十二天子¶
&KR0608;之粟帛以旌其孝書在國史後百有餘歳邑人¶
<pb:KR4d0266_SBCK_045-13a>¶
楊万里讀其文集作辞以哀之其辞曰¶
灝穹睠宋方郅隆些篤生仁皇實叡聦些二堯兩¶
舜復時雍些杜韓富范再䕫龍些巍蕩奮熈起丕¶
㓛些歐陽伯仲軻與雄些雲昭漢囬炳文風些麟¶
在靈囿鳳在桐些金芝專車朱草叢些懸藜結緑¶
牣紫宫些霊蛇照乗玉府充些大江之西文江東¶
些毛伯苗裔河岳鍾些三辰五緯韞心胸些如漢¶
賈生與終童些年未弱冠收科崇些連收制科天¶
動容些玉映漢䑓驚群公些棄官如泥子職恭些¶
死孝𠋣廬神明通些文行有煒垂無窮些與宋一¶
<pb:KR4d0266_SBCK_045-13b>¶
經相始終些凍黎百年飬萬鍾些草腐菌朽花霣¶
空些有宋孝子蔚岱嵩些¶
　操¶
　　　趙平甫幽居八操¶
　　　　筠居操¶
公子誅茅不木不土此君惠然聿來胥宇¶
　　　　我娛齊操¶
一室容滕納萬岳而有餘一儿凝塵載千古而不¶
重暮四朝三吾不復夢¶
　　　　醉石操¶
<pb:KR4d0266_SBCK_045-14a>¶
望之温其玉即之寒於氷一飲五斗一石觧醒衆¶
人皆醉石獨醒¶
　　　　竹齊操¶
客來何聞客去何嗔左右前後惟此君徳不孤必¶
有鄰¶
　　　　北䆫操¶
一枕之甘萬戸不願清風之快萬玉不價為我謝¶
避俗翁誰在羲皇之下¶
　　　　梅亭操¶
竹屋夜明竹户寒聲幽人舍琴而起視香通國而¶
<pb:KR4d0266_SBCK_045-14b>¶
白連城梅耶雪乎四問而四不譍¶
　　　　棊䑓操¶
爭名不尢則朝者嘻爭利不羸則市者吁君子無¶
所爭必也弈乎¶
　　　　亀潭操¶
風耆其武波赫斯怒油然者淵未遽如許¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集卷第四十五終¶
