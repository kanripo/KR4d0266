# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:11.781121
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 39
#+PROPERTY: FILE SB04n0515-039誠齋集-卷第三十九.
<pb:KR4d0266_SBCK_039-1a>¶
誠齋集巻第三十九¶
　　　　　　廬陵楊　万里　廷秀¶
　詩¶
　　退休集¶
　　　益公新作三層百尺新樓署曰圍山觀賀¶
　　　以唐律二章¶
萬峯飛入子城頭千里長江儿上流外面週遭蒼¶
玉笋虚空㓜出水晶樓簾開雪月非三界人立雲¶
霄更九州一騎紅塵北來底平章軍國惱公不¶
崖谷求仙底有仙金梯上去即仙源山川第一江¶
<pb:KR4d0266_SBCK_039-1b>¶
西景風月無邊相國園十倍黄樓况黄閣千㝷青¶
筆是青原冩成脚力猶强句燈火笙歌特地村(公/登)¶
(樓詩有老夫脚/力猶强在之句)¶
　　　送丁卿季吏部赴召¶
吾州史君五十年不曽召節來日邊老夫送人作¶
太守不曽送人上九天玉皇去年選丁寛遣求螺¶
浦蘓煢鰥玉皇今年喚渠還州民遮道不得前文¶
儒佳政萬口傳近世能吏了不関道渠豈弟父母¶
然凛如氷霜照人寒道渠明断神一般秋毫不擾¶
田里安一州天下孰後先要渠筆橐侍甘泉尚書¶
<pb:KR4d0266_SBCK_039-2a>¶
履聲再接連更進一步百尺竿紫樞黄閤半武間¶
梅花滿枝雪滿山雪花能舞梅能言滿餞史君金¶
玉般¶
　　　庚申東園花發¶
曉風細細復鮮鮮也不鳴條也不喧却被花枝勾¶
引着掀桃舞柳恣他顛¶
桃蹊李徑舊分栽紅白教他各自開可是桃花逞¶
顔色一枝穿過李花來¶
　　　與子仁登天柱岡過胡家塘蓴塘㱕東園¶
嫰晴無日也無風政是春光酒様醲行到中峯元¶
<pb:KR4d0266_SBCK_039-2b>¶
來覺囬頭已度打頭峯¶
胡床脚底萬峯寒拄杖錐尖乱蘓斑天柱岡頭行¶
未鉋相攜更上一重山¶
數間茅屋傍山根一隊兒童出竹門只愛行穿楊¶
柳渡不知失却李花村¶
厭看家園桃李春蹈青行徧四山村芳菲看盡還¶
㱕看看得園花特地新¶
　　　登度雪䑓¶
金沙歳嵗占先囬不等荼䕷一併求今歳香紅與¶
香雪兩花同日忽齊開¶
<pb:KR4d0266_SBCK_039-3a>¶
　　　山莊李花¶
山莊又報李花穠火急來看細雨中除却断腸千¶
𣗳雪别無春恨訴東風¶
　　　送韓漕華文移節江東¶
公家文公天斗星可𩀱孟氏再六經姓名不上凌¶
煙去只與日月爭光明君家魏國天一柱柱天無¶
傾日無霧唯天唯堯唯永昭臯且以還俱避路只¶
今百年三百年文献衣被芝與蘭華文使者典刑¶
存一生流坎晚乃騫䑓家㧞士兼人門如君兩有¶
今誰先德星&KR0379;照翼軫地寒士驩呼細民喜鍾山¶
<pb:KR4d0266_SBCK_039-3b>¶
石城何物神奪與東民天不嗔寄語東民也未穩¶
渠是鸞䑓鳯閣人¶
　　　太寕郡夫人張氏挽詞(蕭照鄰/参政妻)¶
蓋世金甌譜傳(家/象)笏囊藁砧八葉相桂子一枝香¶
葱嶺参西學蘭陔揜北堂能詩飽經史箇是女班¶
楊¶
我憶定齋老壺觴父子間西湖梅半落東館月初¶
弯俄頃王姑酒嶔岑杜母山升堂遲一拜作誄費¶
頻删¶
　　　送周起宗經幹赴桂林帥幕¶
<pb:KR4d0266_SBCK_039-4a>¶
乃翁昔夢飛入月東字分明篆銀闕明朝占夢占¶
者云一甲八人更何説紹興大對奏集英天風吹¶
下臚傳聲作者七人拜恩了乃翁甲科第八名十¶
年一武可鳯沼邵陽别駕今宿草子今端能讀父¶
書伏犀美髯一似渠當時父執今左相鴻鈞播作¶
幕府梧問天一雪乃翁屈入鵷行綴簮笏¶
　　　故太恭人董氏挽詞(劉公實母)¶
誰别夫人孝惟天與病姑每云吾婦在底用别人¶
扶愉色春相似彌年倦更無蒼蒼不汝報種黍定¶
生菰¶
<pb:KR4d0266_SBCK_039-4b>¶
貪是儒家事誰貧奉直如也無一瓢飲劣有半床¶
書婦婦能攻苦卿卿不負渠竟令鴻與㑆相継大¶
吾閭¶
親見卿為月頻移使者星藻虚南澗碧萱落北堂¶
青遺下新䄖狄空傳訓寕馨又孫還又子王𣗳滿¶
堦庭¶
九秩開鴻筭前春祝壽觴秦淮作椒栢鍾阜當星¶
香花壓藤輿重斿囬繡㦥凉諸䑓誰有母羡殺綵¶
衣&KR0048;¶
溧縣初栖鳯金陵復木牛重來喜城郭一夕閟山¶
<pb:KR4d0266_SBCK_039-5a>¶
丘終始非無數東西豈自由銘旌二千里處處哭¶
㱕舟¶
　　　十一月十九日折梅二首¶
初愛寒香一朶斜又逢竒朶出髙了折來折去花¶
多了忘却前花與後花¶
也知春向歳前囬不道春前早(去/聲)有梅折得數枝¶
撚㱕去蜂兒一路趂人來¶
　　　謝張㓛父送近詩集¶
十年不夢軟紅塵惱亂閑心得我嗔兩夜連繙約¶
齋集𩀱明再見　帝城春鸎花世界輸公等泉石¶
<pb:KR4d0266_SBCK_039-5b>¶
膏盲歎病身近代風騷四詩將非君摩壘更何人¶
(四人范石湖尤梁/溪蕭千岩陸放翁)¶
　　　贑守張子智舍人寄詩送酒和韻謝之¶
誰言天上張公子飛下崆峒看曉晴為愛東坡題¶
八境却同嚴助厭承明詩來風雨荒凉後語帶江¶
山紫翠横更遣麯生相暖熱十年同社再尋盟¶
　　　送趙判官端國趂斑改秩¶
金陵一見恍如夢君為過客儂相送廬陵再見春¶
欲残君來入幕儂挂冠是時猛虎初出境赤子禀¶
如兵在頸帝選良牧蘓疲民前趙後丁廉且仁更¶
<pb:KR4d0266_SBCK_039-6a>¶
得君作幕不賔四年千里日日春與君相逢又相¶
别人生聚散如霜葉桂林一枝三十年諸公交章¶
薦遺賢去揖侍&KR0048;趂立班端能别我南溪邊為我¶
一醉春風前看君摶風上九天¶
　　　送周彦敷通判之官臨川¶
益國今姬且治中小吕申留家視蘭膳疋馬見州¶
民慈訓二六句寒牎三十春校書天禄閣才子即¶
雲津¶
　　　送曽文卿入京¶
如君大似陸雲龍一歕詞場萬馬空文透退之闗¶
<pb:KR4d0266_SBCK_039-6b>¶
棙手騷傳正則祖家風三年拄笏南雲裏兩手投¶
竿西日中壁水蓬山剰虚席儤筵趂取牡丹紅(朝/士)¶
(初上髙㑹集同/僚謂之儤㑹)¶
　　　送趙英仲司户¶
紹興人物趙户部身作長城護𤓰歩佛狸送死縁¶
有人猨臂不侯得非數只今曽孫户掾公吏能官¶
政有祖風南山可揺判難奪東海不寃隂有㓛吾¶
州上了本曹印謁帝明光當得覲秋風正緊送摶¶
扶九萬程塗人莫問¶
　　　送聶士友通判上印入朝¶
<pb:KR4d0266_SBCK_039-7a>¶
君家樞相扶天極氣凌霜雪忠貫日史家有筆歎¶
無人今有此人無此筆君侯名家千里駒拱璧盈¶
尺徑寸珠合登清廟薦六瑚合参豹尾隨屬車胡¶
為小緩雲間翮竭來螺浦分風月開軒不與俗客¶
談明月清風入牙頰只今上印去朝天春風玉笋¶
催綴班相門有相君勉旃凌煙再寫進賢冠¶
　　　送次公子之官安仁監稅¶
汝仕今差晚家庭莫恨離學湏官事了廉忌世人¶
知爭進非身福臨民只母慈闗征豈得己龍断欲¶
何為¶
<pb:KR4d0266_SBCK_039-7b>¶
# SB1_1194-055.png
# page missing
<pb:KR4d0266_SBCK_039-7b>¶
肩瘦月冩雲描緫是詩¶
樓上青編入骨香樓前碧岫透簾光乗風飛上廣¶
寒殿下看秋容一㸃蒼¶
　　　贈髙德順¶
　　予年十有四拜　鄉先生髙公守道為師與¶
　　其子徳順為友同居觧懷徳之齋房予旣謝¶
　　病免㱕德順杖藜躡屩訪予於南溪之上留¶
　　之三日告㱕贈以長句¶
兒時同客水中&KR0521;鴨脚林間索詩債只今白髪共¶
青燈一尊濁酒話平生我才不及君才美毛頴負¶
<pb:KR4d0266_SBCK_039-8a>¶
君真差事見説君家千里駒看渠髙大君門閭¶
　　　送安成羅茂忠¶
書䑓佳士君章孫句法來自西溪門向來家住金¶
谷園珊瑚四尺蠟作薪床頭黄金巳散盡買書却¶
鑄文章印印成一字不療飢仰天大笑還哦詩諸¶
老先生緫参徧只欠一瞻晦翁面晦翁今已作貴¶
人君從何許去問津勸君努力戰今舉來年拜渠¶
為座主¶
　　　曾伯貢主簿挽詩二首¶
練練蘭溪秀家家玉𣗳榮興安有才子艮老是先¶
<pb:KR4d0266_SBCK_039-8b>¶
生師與三冬學詩專五字城一官纔祭竈作麽便¶
銘旌¶
我壯君初冠相逢便定交即今俱白首赴告忽黄¶
茅人物王兼謝詩聲島與郊病來無氣力不得奠¶
蘭肴¶
　　　黄司法妻歐陽氏孺人挽詩¶
法掾無𩀱裔夫人六一孫夙勤南澗藻晚享北堂¶
萱蒲圃嚴新檟潘輿閟舊&KR1332;庭堦森玉𣗳駟馬看¶
髙門¶
　　　題曽景山通判壽衍堂¶
<pb:KR4d0266_SBCK_039-9a>¶
人家具慶巳燕喜人家重慶更竒偉冝春䑓上賢¶
治中妙齡斫桂廣寒宫親年九十身六二芝蘭玉¶
𣗳森庭砌上堂綵衣稱壽觴下堂繡口喧雪牎紫¶
樞相公喜祥大書壽衍名其堂五世其昌未渠央¶
　　　送劉茂村主簿之官理定¶
陸機二十作文賦劉君二十詣大常桃花浪險阿¶
香怒㸃破龍額㱕西江平津六十䇿第一劉君五¶
十賜&KR0129;笏一官初入八桂林官無早晚在努力大¶
師大漕兩徳星緫是青原舊使君若問公堂堦下¶
吏便是三瑞堂前門生前進士¶
<pb:KR4d0266_SBCK_039-9b>¶
　　　蕭照隣参政大資挽詩¶
父子𩀱晁董中興只一家裏剛金百鍊表粹玉無¶
瑕死力扶忠善生平嫉侫邢古人少全傳公傳即¶
非夸¶
　　　　右一¶
東府辤金印南園伴赤松門闌無薏苡泉石自從¶
容忽作丁威鶴云亡老子龍一哀縁殄瘁不是涕¶
無從¶
　　　　右二¶
　　　贈盱江謝正之¶
<pb:KR4d0266_SBCK_039-10a>¶
盱江天上銀河氷麻姑人間白玉京不生金珠不¶
生玉只生命代千人英前有泰伯後子固後無來¶
者前無古九州四海何同年濃墨大字薦惠連君¶
家春草池塘句只今又見君着語袖中繡出詩一¶
編清新不减春草篇願君努力古人事再光麻姑¶
與盱水¶
　　　太守趙山父命劉秀才冩予老醜索賛¶
香山有箇狂客恣游三十六峯不是河南賢尹誰¶
贈明月清風¶
　　　寄題舒州宿松知縣戴在伯重新紫霄亭¶
<pb:KR4d0266_SBCK_039-10b>¶
一代名臣張右丞玉山頭作紫霄亭如今再得戴¶
安道拈出舊時山色青¶
萬里長江一線横好風時送晚潮聲江州司馬呌¶
不醒呌得廬山分一觥¶
　　　寄題荆南撫幹胡仲方公&KR0492;信美樓¶
大資孫子大参甥磊隗胸中萬卷横樓上已堆千¶
古恨晚潮更作断腸聲¶
古有仲宣今仲方二樓分貯一秋江散愁幸有杯¶
中月莫下南牎下北牎¶
　　　題劉子逺春風堂¶
<pb:KR4d0266_SBCK_039-11a>¶
艮齋先生門下士寒星向曉今餘幾春風堂上劉¶
更生十年桂山問竒字艮齋正𣲖誰真傳更生得¶
髓仍得肝春風巻着兩袖裏放出摶扶天地間¶
　　　題劉子逺宴坐畫圖樓¶
大年小景真兒戯郭熈逺山閑故紙東山一塔作¶
毛錐試㸃盧溪一溪水灑出樓前千萬峯一一奔¶
騰入樓裏金華仙翁强觧事攘我樓中新句子¶
　　　題太和宰卓士直寄新刻山谷快閣詩真¶
　　　蹟¶
快閣江鷗逺避人西昌山月暗吹塵百年卓茂傳¶
<pb:KR4d0266_SBCK_039-11b>¶
詩印印出風光色色新¶
太史留題快閣詩舊碑未必是真題六丁搜出嚴¶
家墨白日青天横紫蜺¶
　　　同次公觀細陂小坐行店¶
店歇疑為旅溪行當出郊莓苔依断蓼翡翠上寒¶
梢¶
　　　南溪細陂¶
仙家有藥世無比能乾水銀作銀子老夫却把水¶
晶環鎔作南溪一溪水閑隨穉子作(音/作)兒嬉金沙¶
玉礫磊細陂水從陂上㵼澗底椎碎水晶聲滿耳¶
<pb:KR4d0266_SBCK_039-12a>¶
忽然流下片蒼苔一朶碧雲影千里¶
　　　訪蓬萊老人¶
不到蓬萊又幾時涼花漸盛暑花稀我來不是忘¶
㱕去忘却來時况道㱕¶
　　　觀基感興¶
本是輸基強作嬴看來終與好基爭君看國手無¶
𩀱底何用旁人捄敗兵¶
　　寄謝蜀帥表起巖尚書閣學寄贈藥物¶
卧雪先生氷雪胸小迂星履領元戎草堂衣鉢風¶
騷將花屋笙簫造化工杜宇催㱕波正緑海棠不¶
<pb:KR4d0266_SBCK_039-12b>¶
睡燭斜紅遨頭未了詞頭下四世重新六五公¶
抛官㱕隱七經年睡殺山雲笑殺天剰雨残風黄¶
㡌底顛詩中酒白鷗前少年行路今已矣厚禄故¶
人書寂然只有錦城表閣學寄詩贈藥意悁悁¶
　　　謝淮東漕虞壽老寳文察院寄詩¶
詩吸三江捲五湖彫瓊爲句字爲珠前身謝守吟¶
澄練今代世南行秘書獬豸峩冠乆塵醭星辰聼¶
履即須&KR0119;夜來飛入東園去夢裏分明覺後虛¶
鵷行接翼復分襟酒病詩愁老不禁十載江湖千¶
里月一生金石兩知心悼亡君有安仁戚㱕隱¶
<pb:KR4d0266_SBCK_039-13a>¶
儂為梁父吟早晚故人天上去未應廊廟忘山林¶
　　　寄題安福劉道恊涌翠樓¶
讀書䑓南山繞屋恰如萬簮削青玉讀書䑓北山¶
更多又似碧海躍萬波䑓邊髙人子劉子架樓南¶
北山圍裏醉中領客上上頭忽驚平地翠浪浮一¶
浪抛雲入天半衆浪翻空濕銀漢砰轟打到欄干¶
前天跳地踔乾坤顛主賔拍手呼釣舩定眼看來¶
還不然只是南北幾㸃山¶
　　　送胡聖聞入太學¶
春風吹開孝廉舩撞星犯斗上九天夜書細字燈¶
<pb:KR4d0266_SBCK_039-13b>¶
前月朝茹寒虀甕中雪何蕃省親間一㱕陸暢擢¶
第各一時此行㱕來上親壽桂枝滿把香滿袖¶
　　　程泰之尚書龍學挽詞¶
廟噐圭璋骨儒林虎豹章韋編𩀱輔嗣禹跡再平¶
當月冷談經幄塵昏弄筆床西州何處路溪水咽¶
梅鄉¶
公弭江西節儂横南浦舟相逢便金石一别幾春¶
秋問訊頻黄耳㱕休各白頭豊碑那忍讀未讀涕¶
先流¶
　　　讀白氏長慶集¶
<pb:KR4d0266_SBCK_039-14a>¶
每讀樂天詩一讀一囬好少時不知愛知愛今已¶
老初哦殊驩欣熟味忽煩惱多方遣外累半已動¶
中抱事去何必追心淨不湏掃追歎欲掃愁自遣¶
還自擾不如卷此詩喚酒一醉倒狂歌謫仙詞三¶
杯通大道¶
　　　送㓜輿子之官澧浦慈利監税¶
估人耕貨不耕田也合供輸餉萬屯若道厚征為¶
報國厚民却是負君恩¶
素王開國道無臣一牓春風放十人莫羡牓頭年¶
十八舊春過了有新春¶
<pb:KR4d0266_SBCK_039-14b>¶
　　　題贑州重建思賢閣¶
趙公遺愛虎頭城直到張公續此聲前趙後張俱¶
可閣贑民不用羡西京¶
　　　題章貢道院¶
江西道院賦金華近日當塗共兩家更着崆峒三¶
道院只銷卧治醉鸎花(當塗號江/東道院)¶
　　　與子上野歩¶
籬落深深巷茅茨小小家冬晴好行脚何處不梅¶
花¶
　　　送贑守張子智左史進直敷文閣移師八¶
<pb:KR4d0266_SBCK_039-15a>¶
　　　桂¶
龍尾名臣進寳奎虎頭移鎮赴榕溪握刀將師迎¶
牙纛觧辮戎蠻貢象犀翠浪玉虹餘昨夢碧篸羅¶
帶入新題鳯池雞𣗳公栖處早箇雲飛不要梯¶
抛官九載卧柴荆有底生涯底友生白鷺鸕鷀𩀱¶
屬玉青鞋布韈一笭箸贑江府主憐逋客尊酒綈¶
袍篤故情天上故人今又去碧雲西望暮天横¶
　　　至後與履常探梅東園¶
雨後霜前梅欲開欲開猶&KR0568;雪風催一秋不到東¶
園裏從此朝朝暮暮來¶
<pb:KR4d0266_SBCK_039-15b>¶
兩朶三枝梅正新不踈不宻最忺人花枝夾徑嗔¶
人過絓脱老夫頭上巾¶
雨澀風酸悶却春日光初暖倍精神天如一面青¶
羅扇仰看横枝自冩真¶
　　　題永豊劉伯英𩀱清亭¶
銀河一𣲖天上來霜松萬本水際栽公幹作亭占¶
佳處欄住清風入牎户醉餘緑綺膝上横學得松¶
聲與水聲更待九秋月亭午白玉壷中有新句煩¶
君赤手𩀱拾取¶
　　　寄題彭澤王尉(名自/適)&KR0492;舍二境¶
<pb:KR4d0266_SBCK_039-16a>¶
不遇黄山谷那傳石橘林巖欺小孤頂影落大江¶
心試聽秋蟲語如聞夜誦音梅仙癖嗜古此外更¶
幽尋¶
　　　　右讀書巖¶
人道書巖好誰知石洞竒外纔一徑盡中忽萬峯¶
欹竅石天成屋泓泉&KR0017;斸池𢎞中逺孫子宴喜又¶
添詩¶
　　　　右&KR0467;玉洞¶
　　　題湖北唐憲桂林義學¶
梅花五嶺八桂林青羅帶繞碧玉簮祥刑使者兩¶
<pb:KR4d0266_SBCK_039-16b>¶
唐裔親領諸生到洙泗七星巖畔築齋房獨秀峰¶
尖作筆床買書堆上天中央海表學子來奔忙中¶
州淑氣無間断南斗文星方炳煥君不見日南姜¶
相曲江張萬古清風裂雲漢¶
　　　除夜小飲歎都下酥乳不至¶
雪韭霜菘酌歳除也無牛乳也無酥貧中却冨何¶
人㑹自有村醪不用沽¶
　　　辛酉正月十一日東園桃李盛開¶
千萬重山見復遮兩三㸃雨直還斜行穿錦巷入¶
雪巷看盡桃花到李花¶
<pb:KR4d0266_SBCK_039-17a>¶
　　　溪邊囬望東園桃李¶
看花不合在花間外面看來錦一般每一團花三¶
丈許紅花團繞白花團¶
　　　上元後一日徃山莊訪子仁中塗望見莊¶
　　　裏李花¶
莊裏李花何似生山頭轉處最分明轎中舉首聊¶
東望不見花枝見雪城¶
李花十里縱長圍漏出桃花片子兒千丈越羅初¶
水凍中間一㸃涴燕脂¶
　　　新栽德安牡丹透根生孫枝皆千葉種也¶
<pb:KR4d0266_SBCK_039-17b>¶
　　　即非接頭二月(二/日)瑞雲紅初開晴曉起看¶
　　　喜而賦之¶
日上渾遲在花乗絶早看精神百倍好風露七分¶
寒夜宴醒猶醉晨粧濕未乾子孫更千億紫笋繞¶
團欒¶
　　　送俞漕子清大卿赴召¶
帝求耆舊憶吾公紫詔斜行下碧穹勵操蘭熏仍¶
雪瑩作民冬月與春風便登鳯閣鸞䑓上小試雞¶
翹豹尾中十載江湖訪民瘼一時傾倒沃天聦¶
自笑孤蹤霜乗輕官游何幸並耆英合符先後分¶
<pb:KR4d0266_SBCK_039-18a>¶
江郡接武差池綴月卿愛我從來兩膠漆與公别¶
是一親情老身無用難提　尚有兒曹累使令¶
　　　謝江東耿漕曼老寄書并與沈侍郎唱和¶
　　　詩¶
朱雀橋邊舊使星五年再照大江明端能記憶誠¶
齋叟千里書來訪死生¶
　　　　右謝詒書勞苦¶
碧落侍&KR0048;金作句灜州學士玉為章兩公唱和君¶
知麽箇是安期却老方¶
　　　　右謝唱和佳句¶
<pb:KR4d0266_SBCK_039-18b>¶
　　　題王子宜主簿青山讀書堂¶
謝家青山李家據王家青山當家住上頭新作讀¶
書堂牙籖玉軸古錦囊萬夫攘臂儂掉臂萬事無¶
味書有味時挑野菜煑一字兒軰不須來染指¶
　　　夏至雨霽與陳履常暮行溪上¶
西山已暗隔金鉦猶照東山一抹明片子時間弄¶
山色乍黄乍紫忽全青¶
夕涼恰恰好溪行暮色催人底急生半路蛙聲迎¶
歩止一熒松火隔籬明¶
　　　送子上弟赴郴州史君羅達甫寺正之招¶
<pb:KR4d0266_SBCK_039-19a>¶
郴山竒變水清冩郴江幸繞郴山下韓秦妙語乆¶
絶絃誰煎鳯觜續此篇君章詞客山水主雲錦聘¶
君君好赴為㝷兩公舊游處得句寄儂儂不妬休¶
道郴陽和鴈無也曽避雪羅浮去¶
　　　走筆謝吉守趙判院分餉三山生荔子¶
吾州五馬住閩山分我三山荔子丹甘露落來雞¶
子大曉風凍作水晶團西川紅錦無此色南海緑¶
羅猶帶酸不是今年天不暑玉膚照得野人寒(五/羊)¶
(荔子上上者/名緑羅包)¶
　　　夏夜翫月¶
<pb:KR4d0266_SBCK_039-19b>¶
仰頭月在天照我影在地我行影亦行我止影亦¶
止不知我與影為一定為二月能冩我影自冩却¶
何似偶然步溪旁月却在溪裏上下兩輪月若箇¶
是真底唯復水是天唯復天是水¶
　　　夏夜月下獨酌¶
誰道今年熱今宵分外清竹風秋九夏溪月晝三¶
更此景天慳與無人酒自傾明朝火織上别作一¶
經營¶
月忿雲遮却雲遭月輥翻斬新燈世界特地玉乾¶
坤兔舞催詩句蟾醒笑醉魂姮家且莫睡照管失¶
<pb:KR4d0266_SBCK_039-20a>¶
金盆¶
　　　謝蜀師劉仲洪尚書龍學遣騎詒書之惠¶
紫衣軍將打門來雲錦書從錦水囬箇是國西天¶
一柱早㱕斗下位三能致身將相黑頭在憐我漁¶
樵青眼開舊日雪山寒刮骨秪今移取上春䑓¶
　　　足痛無聊塊坐讀江西詩¶
兩脚偏雲水群書乆網絲却因三日痛理得數編¶
詩不借𩀱髙桂毋追一任欹老來非愛病不病亦¶
何為¶
　　　夏夜露坐¶
<pb:KR4d0266_SBCK_039-20b>¶
火老殊未熱雨多還自晴暮天無定色過鳥有㱕¶
聲坐乆人將睡更深月始明素娥欺我老偏照雪¶
千莖¶
山翠都成黑天黄忽復青月肥過半璧雲瘦不遮¶
星瓦鼓三四隻村酤一兩瓶人皆笑我醉我獨笑¶
渠醒¶
<pb:KR4d0266_SBCK_039-21a>¶
¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集卷第三十九終¶
