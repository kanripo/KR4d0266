# -*- mode: mandoku-view -*-
#+TITLE: 誠齋集
#+DATE: 2015-09-23 10:23:44
#+PROPERTY: JUAN 73


萬里　撰
　¶　記¶
　　　　樞宻院官屬題名記¶
中書樞宻曰二府國朝之制也亦因也樞宻之屬¶曰都
承㫖曰副都承㫖曰檢詳曰編修在祖宗時都¶承㫖則
曽孝寛韓縝檢詳則王存劉奉世編修則¶顧臨錢長卿
<pb:KR4d0266_WYG_074-1b>
皆其選也中興損益至今日都承㫖¶檢詳各一員編修
二員葢六十年矣而壁記未立¶今都承㫖李公昌圖乃
克為之屬某記焉士之言<md:KR4d0266_SBCK_073-1b>¶曰樞屬與宰屬異劇與暇也
暇者無事乎爾者樞¶屬無事乎爾耶無是事無是官有
是官斯有是事¶矣有是事則必事其事事其事則不暇
矣曰暇者¶毋乃不事其事而强諉曰無事乎事其事矣
樞屬¶之職暇乎未也等而上之曰使曰副曰知院曰同¶
知曰簽書曰同簽書其號殊其建不並其為長貳¶均也
<pb:KR4d0266_WYG_074-2a>
建其長又建其貳又建其屬者何上之遺下¶之禆也下
無以禆其上而曰吾惟事其事足也可¶乎古者工以藝
諫蚳鼃以士師諫工與士師非諫¶職也然事君之誼有
非職者乎無也而樞屬顧<md:KR4d0266_SBCK_073-2a>¶曰吾暇無事也否則曰吾事
其事足矣否則曰吾¶禆其上足矣至於事君之誼則曰
思不出位又曰¶不如守官外乎此非吾職也然則古之
工與士師¶過矣豈惟工與士師孟子曰立乎人之本朝
而道¶不行恥也然則孟子亦過矣其然乎不然吾徒獨
<pb:KR4d0266_WYG_074-2b>
得而不思其職也淳熈十三年五月十有五日¶記¶
　　　　劉氏旌表門閭記¶
朝請郎直秘閣權知吉州軍州事臣資言伏奉淳¶熈二
年十二月戊寅朔甲午肆赦制書其一條曰<md:KR4d0266_SBCK_073-2b>¶有孝行節
義著鄉閭者令長吏以聞當議旌録今¶安福縣以狀白
稱奉議郎知袁州分宜縣謝諤及¶貢士李燧等一千三
百五十三人合詞言曰伏見¶貢士劉承弼孝友天至文
行粹美事親以至孝聞¶居母喪哀毁柴立父病既死承
<pb:KR4d0266_WYG_074-3a>
弼籲天霣絶願以¶身代父蹶然而蘇又三十年乃終里
人異焉叔父¶廷圭廷直繼策第太常奉不自給承弼每
絶甘分¶少以助之同産弟永弼既為叔父廷圭後承弼
復¶分以己田承弼受業於雩都知縣劉安世既沒率¶同
學制師服安福縣令王棣丞劉穀死官下卧在<md:KR4d0266_SBCK_073-3a>¶地承弼
為棺斂丞尤窮空至鬻幼女承弼聞之即¶庚其直鞠於
家及嫁後己女先丞女故相劉沆逺¶孫有女貧不能歸
承弼亦任之嘗屬年饑道殣相¶望公私赤立承弼曰勸
<pb:KR4d0266_WYG_074-3b>
分實難請從我始率子弟¶倒廪振之不受一錢富者子
於是翕然化之無復¶遏糴活者萬數承弼所學殫洽江
之西湖之南士¶子輳集執經問學戸外屨滿瓌才雋士
小大有就¶承弼為文有古作者風直寳文閣王佐知吉
州喜¶士承弼贄詩文詣之佐遣某招之則去己逺矣佐¶
太息曰劉承弼不惟能文亦復自重真此邦第一<md:KR4d0266_SBCK_073-3b>¶人宣
教郎劉清之嘗薦江西名士數人於轉運判¶官劉焞以
承弼為首承弼應里選嘗再舉於禮部¶報聞其人孝行
<pb:KR4d0266_WYG_074-4a>
節義宜在旌録誠如制書謹昩死¶以聞事下禮部禮部
尚書臣雄權侍郎臣素員外¶郎臣端言劉承弼宜旌表
門閭制曰可仍令長¶吏致禮三年九月乙巳下尚書省
尚書省下禮部¶禮部下吉州吉州下安福縣於所居之
前立綽楔門¶夾之以臺臺髙十有二尺飾以丹堊藝以
嘉木云¶淳熈十三年九月戊午記¶
　　　　范公亭記<md:KR4d0266_SBCK_073-4a>¶廣徳决曹掾官寺之雎子城之椒負東迤南有亭¶而小
<pb:KR4d0266_WYG_074-4b>
若黝若奭若倉若哲若翼斯擊若咮斯章若¶袨服巍弁
之旋飭者范公亭也公之逸事孫莘老詩¶之江彦章書
之公有遺墨張君杅戒仲刻之趙君¶亮夫懋徳唶亭之
圮作而新之圖與書來徴予記¶之當公伏閤以死争天
下大事雷霆萬鈞不栗不¶折視大吏能回天却日者蔑
如也則為獄掾時抱¶爰書觝二千石其小大難易何如
哉士之言曰我¶將立朝州縣不足發也立朝矣又曰我
將俟其大¶者遇大事矣又曰業己然或曰如不聽何然
<pb:KR4d0266_WYG_074-5a>
則公<md:KR4d0266_SBCK_073-4b>¶之所易士之所難而况公之所難乎予見今之仕¶
者一尉而歸則後車若干乗行者立道傍不敢仰¶視公
止一馬又鬻之歩而歸幾何不為今之仕者¶之笑也懋
徳乃能仰公之髙風訪公之遺跡新¶此亭以自見其尊
之心韙矣抑嘗陰求幕下士¶有能與懋徳争是非如公
者否公固不可復得使¶公可得抑嘗自視能不為當時
之太守盛怒公者¶否亭之作者否損益云乎哉
　¶　　　通州重修學記
<pb:KR4d0266_WYG_074-5b>
通州固有學今太守監丞周公碩來作藩既拜先<md:KR4d0266_SBCK_073-5a>¶聖周
視厦屋雨風空穿杗桷蕞殘退而深念將欲¶作新無所
取貲忽寤曰四隣束脩之問辭之則禮¶缺受之則義缺
若用之於横舍其可乃斷乃度乃¶陶乃斵乃塈乃雘有
殿有堂有齋有廊有門有牆¶有户有楹有霤有唐於是
舍菜孔時齋宿孔修子¶佩林如誦弦鏘如有茁斯童有
野斯塾旁招幽討¶靡不翔集邦之士民靡不闓懌公移
書於予曰子盍¶記之予復之曰為我謝通州之士公之
<pb:KR4d0266_WYG_074-6a>
厚士亦劬¶矣士何以報公予聞學者内而不外古也外
而不¶内古乎故齊家而出至於平天下自修身而入<md:KR4d0266_SBCK_073-5b>¶至
於格物出者止於三而入者極於五内外之詳¶畧何如
哉今有琢玉於此弗琢焉雕焉則大不作¶圭小不作佩
故身不可以不修也琢且雕矣而脉¶理之不端瑕纇之
不瑩則玉人者力倍而器無就¶故修身在正心理端矣
纇瑩矣良工視之曰嘻䃉¶也則表肖而裏不核故正心
在誠意幸而玉也非¶䃉也而主人懵焉莫之識則亦或
<pb:KR4d0266_WYG_074-6b>
毁於埴或捐諸¶溝而己故誠意在致知又幸而主人有
寳而能識¶矣問其所以寳或能言其粗莫能言其精則
亦淺¶之為知矣故致知在格物君子之學葢如此何謂<md:KR4d0266_SBCK_073-6a>¶物其綱有三其端有四其典有五是物也天生烝¶民之
則者非歟究而至之是之謂格學者若能用力¶乎此則
自士而進於賢自賢而跂乎聖達¶乎天下國家夫獨待
於外乎哉士之報公不在此¶其將焉在
　¶　　　浩齋記
<pb:KR4d0266_WYG_074-7a>
某所親安福劉彦與以書來曰先君子得伊洛之¶學於
文定胡先生以浩名齋宦㳺北南清貧沒齒¶竟未克就
齋房之一椽其不肖孤得中追惟先志大¶懼霣墜以貽
前人羞懸鶉捽茹銖積取餘以作新<md:KR4d0266_SBCK_073-6b>¶此齋子吾先君子
故人也願記其成以假其孤光¶先君子尚有知其不銜
怨於九京矣某得書攝衣正¶冠端拜言曰某自少懵學
先奉直令求師於安福¶拜清純先生劉公為師而盧溪
王先生及浩齋先¶生俱以國士知我浩齋又館我每出
<pb:KR4d0266_WYG_074-7b>
而問業於清¶純入而聽誨於浩齋一日問曰子見河南
夫子書¶乎曰未也退而求觀之則驚喜頓足曰六經語¶
孟之後乃有此書乎某今也年六十有三矣師友¶零落
殆盡道不加修徳不加進不但四十五十無¶聞而已然
不虚此生者猶以粗有聞於浩齋也彦<md:KR4d0266_SBCK_073-7a>¶與能承先志作
此齋先生於是為有後矣是不可不¶記或曰先生之浩
葢將天地之塞今齋房乃爾隘¶耶某曰此己廣矣昔者
先生名齋而未屋也有問¶之以齋焉在者先生曰吾齋
<pb:KR4d0266_WYG_074-8a>
天地間無所不在因¶指其書篋曰即吾齋也此己廣矣
先生諱建直字¶諤卿登紹興乙丑進士第終官左宣教
郎知臨江¶軍新喻縣以奉議郎致其仕淳熈己酉閏月
十一¶日記¶
　　　　髙安縣學記¶
筠之負郭邑曰髙安故無學舍惟有附於州學之<md:KR4d0266_SBCK_073-7b>¶西廡
一小齋房號而已矣今宰陳君公璟作而¶新之經始於
昔嵗七月八日落成於今年三月既¶望爰揭扁牓學子
<pb:KR4d0266_WYG_074-8b>
咸集且樂且詠且有歎於列者曰¶塗巷尚陋或曰棟宇
尚庳或曰廩給尚窶予解之¶曰二三子學在居處乎果
在是兹塗之陋不陋於¶顔囘之巷兹宇之庳不庳於原
憲之室兹廩之窶不窶¶於陳蔡之厄彼聖賢者居之何
如哉不然闢以九軌¶廓以千區餫以萬鍾於二三子之
學將益乎否也¶使二子子開一巻之書於竹牖之下舉
目而見堯¶舜孔顔屬耳而聞金聲玉振潜心而得性與
天道<md:KR4d0266_SBCK_073-8a>¶家焉而親其親官焉而民其民國焉而君其君塞
<pb:KR4d0266_WYG_074-9a>
則淑諸身亨則淑諸世於環堵乎取之不既充然¶矣乎
雖微學舍可不可也學職吳從周崔本仁孫¶大成謁予
記之為書其説淳熈十六年閏月二十有四¶日楊某記
(梁谿尤袤書/清江謝諤𨽻)¶
　　　　建昌軍麻姑山藏書山房記¶
余同年何同叔謂予曰里中有名山曰麻姑者¶山水之
勝甲大江之西距建昌郡城十里所山自¶址距椒稱是
道旁古松合抱皆二百年物瀑泉雙¶流若自天而下有
<pb:KR4d0266_WYG_074-9b>
老子之宫曰仙都者枕山而居<md:KR4d0266_SBCK_073-8b>¶隨山之髙下為屋或云
蔡經之舊宅與王逺麻姑¶邂逅之地或云仙者葛洪煉
丹之所其井故在而¶顔魯公記之但云山頂有壇相傳
麻姑於此得道則¶前之二説然乎否也未可知也淳熈
丁未之春¶偶至山中為留一月一日藤杖芒履乗興孤
往至¶宫之西財數武間見松竹羅植相得為林前對五¶
峯下臨一水欣然㑹心因喟曰此地獨無喜事者¶結屋
數椽上建小閣用廬山李氏藏書故事作一¶山房使來
<pb:KR4d0266_WYG_074-10a>
㳺者登閣覽勝把巻倚欄顧不樂哉自¶是此意往來於
懷雖去山未嘗去山也後一年客<md:KR4d0266_SBCK_073-9a>¶裏逢今邦侯江君相
語及之江曰當不忘此其冬¶抵官下後一年郡事畢葺
蠱者飭廢者舉後一年¶乃諏其地踐曩之言立屋六楹
後贅一室前作重¶霤乃閣其上月扉風欞縹緲飛動若
出天半仍斵¶大木乃架乃櫝經史百氏訪之旁郡是庋
是置道¶士李惟賔鄧本度相與戮力春孟作之季而落
之談¶者以為山中盛事子盍為余書之俾來㳺者知賢
<pb:KR4d0266_WYG_074-10b>
太守之文雅二道士之勞勩余曰諾為書其語江¶君名
自任三衢人恬退有守節用愛人不飭厨傳¶不事要結
而獨於此不計費同叔方䇿第時年最<md:KR4d0266_SBCK_073-9b>¶少出拜同年生
一坐皆屬之目余與之合而離離¶而合三十七年矣今
乃為國子主簿葢其孤懷勝¶韻與山林作縁也厚故身
退而詩彌進位下而人¶彌髙觀山房之舉可以得其槩
矣紹熈初元九月¶日記¶
　　　　郴州仙居轉般倉記
<pb:KR4d0266_WYG_074-11a>
嶺隩惟郴厥土沙礫厥田磽瘠厥氓窶嗇氛厲濁¶蒸旱
暵重仍黔首艱食材官匱餫仰哺於衡堇堇¶靡贏葢其
川流自衡而上厥水益淺厥瀬益險厥¶土益矗厥龍六
六沿若激矢泝若躡磴米舟重遲<md:KR4d0266_SBCK_073-10a>¶暫進寸歩忽退里所
舟至鯉園膠而不前州家於¶焉廩於兹岸徒旅請粟自
此入郛復道山蹊犖确¶齧足棘茨留行泥呻擔唏過信
乃逹人勩費倍險¶踰於磧估踰於糴猗歟今侯都公曹
公至無幾何¶旁諏博茹郭外十里亭曰仙居瀕江之糜
<pb:KR4d0266_WYG_074-11b>
一葦可¶杭乃諗州𨽻我來自東書笈囊衣不賃不庸吾
以¶私人挈攜以從官僦之布封識如故盍以召匠三¶十
維艓維庾七楹乃廡其前爰受米粟乃庸其環¶爰妥斯
屋𨽻奉周旋於陸於川季春是經季夏斯¶成罔朘於官
罔痡於氓師飫且逸歌舞侯徳郴山<md:KR4d0266_SBCK_073-10b>¶之石乃磢乃刻尚
俾來者是式公字宗臣曰冠其¶名誰其書之維同年生
紹煕初元九月既望具位¶楊某記¶
　　　　新喻縣新作秀江橋記
<pb:KR4d0266_WYG_074-12a>
秀江橋三大字煥學尚書謝公諤書也橋作於何¶時屬
役於淳熈丁未之冬僝功於己酉之秋也作¶之者誰縣
尹李君景和邑士丁君南隱承奉郎謝¶君峴也秀江故
無橋舟子專波濤以為利過者病¶之兹役之興也是嵗
江西大侵氓菜其色提舉常¶平使者陸公洸以聞詔行
振貸公奉詔錯事下二<md:KR4d0266_SBCK_073-11a>¶尺木書諗郡若邑旁招鄉里修
潔之士志於甿而¶肯力於公上者董之於是臨江軍新
喻縣之士民¶合詞以告於縣尹曰丁君某可於是縣尹
<pb:KR4d0266_WYG_074-12b>
具書禮¶及門三諸君既至與縣尹言于常平使者曰饑
民¶不加少而廩粟不加多將奚以賙官有不賙之賙¶則
甿受不惠之惠謂宜如范文正公興役於饑嵗¶可乎使
者曰諾縣尹及君及謝君屬耆老而告之¶工正等六百
人皆曰諾於是僦甿為工造舟為梁遐¶邇奔輳運木挽
土日千其人刳剡舴艋二十有竒¶於鐵於石載維載堤
橋成泝而望者若鳬鷗之泛清<md:KR4d0266_SBCK_073-11b>¶波而將翔也履而過者
若烏鵲之梁天漢而不沒¶也於是甿之枵者果瘠者澤
<pb:KR4d0266_WYG_074-13a>
流者止而往來之濟¶者視淵為陵視水為岸視驚濤為
坦途縣人録其¶役謁予記之余曰是可書也今人見冬
渉者其心¶惻見春渉者其䫙泚然舟子專濟人之役而心
不¶動焉或利之也有司居濟人之位而政不及焉或¶牽
之也士君子旁觀動心而力不至焉或不位焉¶者也今
陸公庸李君李君位焉而莫之牽李君庸¶丁君謝君丁
君謝君不位焉而莫之辭丁君謝君¶庸饑甿饑甿利焉
而莫之怨夫惟饑甿利而舟子<md:KR4d0266_SBCK_073-12a>¶始不利夫惟舟子不利
<pb:KR4d0266_WYG_074-13b>
而邦甿始大利然邦甿之¶利大之難乎抑乆之難乎大
而不乆邦甿之利其¶不復為舟子之利乎未可知也後
之人尚無忽紹¶熈初元十月二十九日記¶
　　　　真州重建壯觀亭記¶
儀真㳺觀登臨之勝處有二發運司之東園北山¶之壯
觀亭是也亭在城之北三里所云城子山其¶山截然平
陳望之若横洲若長城若偃月岡阜靡¶迤二十餘里乃
迎夫江之怒濤而東送之以入海¶北走天長葢承平時
<pb:KR4d0266_WYG_074-14a>
兩京故道也亭之東有魏帝<md:KR4d0266_SBCK_073-12b>¶臺相傳魏武嘗自將十萬
師臨江乆不敢渡遂築¶宫於𤓰歩山而去亭立北山之
椒居髙視下江淮¶表裏皆在目中自城中以望亭中如
見髙人勝士¶登山臨水而送歸人也如仰中天之臺縹
緲於烟¶雲之外也自亭中以望江南之羣也如翠麟緑
耳¶競奔争馳而不可繫也如安期羡門御風呼氣隔¶水
相招而不得親也米元章嘗官發運司迨暇則¶徘徊其
上為之賦且大書其扁至建炎庚戍火於¶敵人再葺之
<pb:KR4d0266_WYG_074-14b>
紹興辛巳又火於敵人雨簾雲棟翦¶為荒煙野草垂三
十年淮人過者罔不慨歎今太<md:KR4d0266_SBCK_073-13a>¶守左侯昌時作藩之數
月因艮齋先生謝公過運¶相與談斯亭訪遺址披榛而
上巋然獨存乃誅草¶茅乃屬工徒為屋三楹為垣百堵
前敞以軒後邃¶以檻肇自淳熈十六年之八月迄來年
之正月乃¶成華不及汰庳不及陋無費於官無厲於民
又種¶萬松以繚其西北又藝桃李梅杏楊柳千本以物¶
其南谷儀真之民士登而樂之相與謁予記之且¶曰吾
<pb:KR4d0266_WYG_074-15a>
侯秩滿將歸天朝留之不可非徒奉法循¶理節用愛人
至於偫府庾築溝壘訓兵戌虞疆場¶夙夜畢力以整以暇
江海盜賊悉縛致麾下姦慝<md:KR4d0266_SBCK_073-13b>¶跡熄不敢竊發年穀薦登
倍蓰他境因治之餘復¶此壯觀州人耄倪再見承平氣
象俾過之者得以¶揖江南之形勝而起騷人之思北望
神州而動擊¶楫枕戈之想則斯亭豈特㳺觀登臨之勝
而己哉¶願為特書惠我淮土以詔予無止余曰諾哉紹
熈¶二年四月六日記
<pb:KR4d0266_WYG_074-15b>
　　　　吉州新建六一堂記¶
廬陵地廣而民衆以故其事亦煩其多士為江右¶甲朝
廷視邦選使其重視姑蘇霅川諸郡云紹熈¶元年春皇帝
咨於相廬陵調守孰可於是莆陽方<md:KR4d0266_SBCK_073-14a>¶侯崧卿以侍從之
臣薦聞首當其擇既抵官下之¶若干月教條既給嵗事
既登士民既孚迨暇因與¶賔贊商畧曰是邦六一先生
故鄉也而郡治寂無¶記焉非闕歟捐布三十萬召匠視
成官無所預誅¶茅於郡圃之東三瑞堂之左為堂七楹
<pb:KR4d0266_WYG_074-16a>
踰月而落¶之名以六一丞相益公聞而賛之曰甚善名
堂雖¶欲易烏得而易於是旁搜先生之遺墨伐石刻之¶
為屋居之又令永豐尉曹及士子陳其姓者葺先¶生之
先阡以存是邦之故事以回先生之緒風以¶答士民之
去思移書於某曰子非先生之鄉人乎<md:KR4d0266_SBCK_073-14b>¶於先生獨無情乎
記斯堂子獨得辭其責哉某以¶書賀侯曰六一堂者昔
在潁今在廬陵是非先生之¶志也乎然在潁之華屋今
為荒烟野草在廬陵之¶荒烟野草今為華屋物之廢興
<pb:KR4d0266_WYG_074-16b>
天乎亦人乎先生¶之賢天下敬之而其鄉里不敬之可
乎不可乎當¶時敬之而後世不敬之可乎不可乎然則
鄉里之¶敬先生後世之敬先生人也非天也葢人者可
必¶者也然問六一之堂其在永豐乎曰否不在永豐¶其
在郡治乎曰否然則敬先生者鄉里反薄而後¶世反短
歟人又不可必也先生之沒迨今百有餘<md:KR4d0266_SBCK_073-15a>¶嵗矣堂之在
潁者化為荒烟野草矣而斯堂自潁¶而歸廬陵何其神
也非人也天也雖然使吾邦不¶逢今侯斯堂其能歸乎
<pb:KR4d0266_WYG_074-17a>
然則天也亦人也既為¶侯賀又以為先生賀紹熙二年
五月二十六日具¶位楊某記¶
　
　
　
　
　
　
<pb:KR4d0266_WYG_074-17b>
　
　
　
　
　
　
　
　¶誠齋集巻七十四<md:KR4d0266_SBCK_073-15b>¶<md:KR4d0266_SBCK_074-1a>¶
<pb:KR4d0266_WYG_075-1a>
欽定四庫全書
　誠齋集巻七十五¶
　　　　　　　　　　　　宋　楊萬里　撰
　¶　記¶
　
