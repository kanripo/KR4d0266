# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:12.242312
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 49
#+PROPERTY: FILE SB04n0515-049誠齋集-卷第四十九.
<pb:KR4d0266_SBCK_049-1a>¶
誠齋集卷第四十九¶
　　　　　　　廬陵楊　萬里　廷秀¶
　啓¶
　　　賀周子充察院¶
恭審緑綈錫命白簡察亷本本洽聞久鬱行秘書¶
之望行行且止頓髙真御史之風一䑓得人羣月¶
改視恭惟某官絶俗以立於獨追古而與之齊揭¶
日月而行名昭垂而旁逹引星辰而上文逈映以¶
芒寒壯年旬致於雲霄妙手連收於科目時須士¶
重天豈賢遺然冊府淹留閲兩周而未徙惟宸衷¶
<pb:KR4d0266_SBCK_049-1b>¶
洞照度衆儁以超迁伸於久屈之中詭以盡言之¶
地士之未用志亦甚髙環而顧天下之無人為之¶
太息及乎受主知於當世竟以無聞衆皆艶於公¶
榮愚獨知其任重責備者四面而畢至過時則多¶
晦而弗追它人處之假以作仕塗之嵩少賢者得¶
此定知為羣枉之鷹鸇欲垂千載之芬香争觀一¶
舉之竒絶仄俟隆眷擢専中司某辱在鄉鄰最䝉¶
愛遇少而取所棄之竹馬自以不如今也望之似¶
於木雞居然失且仰英㳺而雨别讀除目以霜凝¶
己分飄零敢作綈袍之想未忘雅素或尋敗襖之¶
<pb:KR4d0266_SBCK_049-2a>¶
盟¶
　　　賀永守沉侍郞徳和啓¶
湖山悠逺何至煩天子之從臣水石驩迎今乃得¶
主盟之詞伯惟雅度兩忘於出處而為&KR0022;一視於¶
邇遐斯民承師旅飢饉之餘遹求少憇明公挾經¶
濟恵康之具汔可小施恭惟某官所養要以佐時¶
其文出於餘力兩科之名若日月不以自多壯嵗¶
而身致雲霄葢非所欲綸省發帝之令天官除吏¶
之精盤詰四方衡尺諸彦是皆儁甚孰不聳然况¶
當舉朝阿匼之秋莫悟黠虜包藏之計一賢孤憤¶
<pb:KR4d0266_SBCK_049-2b>¶
九拜極言犯忌諱以直前旁觀喪膽吐忠嘉而徑¶
去曾不顧身一日掩漢廷之公卿羣凶憚汲直之¶
節義雖言本憂國豈願得鯁亮之聲然士知嚮方¶
遂争先名節之學其於扶世厥有大功正恐未蕃¶
宣之間又將見奮熈之拜某愚而好古拙以居今¶
俗物茫茫若為道合此心炯炯端向誰開欻符竹¶
之肇分撫庭松而獨喜亦豈有㪣金擊石之枝以¶
俟眷知庶幾作集烏跳魚之詩載歌尤異¶
　　　賀王宣子舍人知吉州啟¶
恭審得覲修門拜州江介又屈雲霄之步何足為¶
<pb:KR4d0266_SBCK_049-3a>¶
君子而喜之獨念父母之&KR0022;今乃得大夫之賢者¶
況以故吏而為新民出處不離於二天眷知雅辱¶
於一日則其距躍顧不切深恭惟某官北斗璇魁¶
左螭法從人謂非乆而大用歎其不可及之年公¶
乃特立而徑行耻為毋甚髙之論旣弗詭遇力求¶
外庸甫解亀於湘流復分虎於螺浦除書布出遺¶
老驩呼知鯫生舊出於門闌皆&KR0009;聲問訊於治狀¶
雖媿周昌之吃口不能言為賦少陵之詩眼未見¶
有眷首尾之親炙剽聲光而屬饜若循吏傳之所¶
書與講徳論之所頌昔聞其語今在斯人至於不¶
<pb:KR4d0266_SBCK_049-3b>¶
察而秋毫分匪怒而刻木畏陳陳滯訟渙若澌流¶
猝猝饟師了無箕㰸聞者頓歌於來暮翹然願見¶
以争先然無疾其驅士方惜陸君之去而最宜為¶
誥帝且思王某之文正恐未䦕府之間即有不俟¶
駕之召某終更不逺夢寐焉依問栁野亭敢望占¶
星於霧裡看舟草閣竚觀立馬於花邊¶
　　　回施少才謝漕司發解第一名啓¶
文之勍者不應無以異於人舉以裒然抑或足以¶
當其價繄外䑓之論秀任一路之拔尤私憂無環¶
竒傑出之英以塞屬望竟得此簡古天成之作更¶
<pb:KR4d0266_SBCK_049-4a>¶
益光華恭惟某官詞則油然而出氣則浩乎其沛¶
平生所聞於聲實久矣神交一且得見於儀刑驩¶
焉心契莫知筆陣之合謬與堵牆之觀過眼而迷¶
豈日賦之不别垂竿而釣果查頭之至前幸藉手¶
以見諸公將貴紙而誇列郡能未忘於私謝知貪¶
得於大篇方當新天子太息願治之初敷求剴切¶
行上子大夫悉意正議之對願畢忠精側聽第一¶
之臚式快少雙之望其於感頌難以厯陳¶
　　　囬黄監庫謝解¶
説經之宏以肆得臣與寓月焉論秀之抑以揚士¶
<pb:KR4d0266_SBCK_049-4b>¶
爕有何力也蔚儀觀之獨煒執禮文之更優私謝¶
有司要是忠愛之誼朗詠俊語端令寒陋之華恭¶
惟某官志不人隨學惟古是曲典謨以放乎誓葢¶
豈全書脱訓故以詣其微詎非逺識得人幸甚詢¶
衆曰然屈元愷之班庸何&KR1332;輊於鵬背上晁董之¶
對立見句傳於鼇頭感銘滋多揆叙猶未¶
　　　代何運使徳献賀史參政啓¶
恭審疇咨國勲參秉機政光堯之託以子不待致¶
商山之老人嗣皇之選於朝無以易甘盤之旧學¶
望重故人不以為驟功髙故位必極其酬凜然風¶
<pb:KR4d0266_SBCK_049-5a>¶
生聞者心服恭惟某官所學純乎仁義其躬蹈乎¶
直方儲禁詳延天獨以忠賢而遺上英㳺莫並世¶
固知台宰之屬公豈非以其承華之燕間葢嘗深¶
竭細旃之宻勿沃心以堯舜之道正色若臯伊之¶
倫治原後先人物良窳厚下足國訓兵笞戎其在¶
初九之濳巳定畫一之講清風發而日出應龍翔¶
而雲從不崇朝徧兩禁之華乃朞月贊万㣲之務¶
天之欲平治也時則可為學焉而後臣之政將焉¶
徃竚登顓面永相昌暉某綴以司存隔於賀列拊¶
身幸㑹巳居廟堂覆燾之中屈指太平當在樽俎¶
<pb:KR4d0266_SBCK_049-5b>¶
笑談之頃¶
　　　代福建何提刑與汪福州聖錫啓¶
伏以戎閫闗於安危端求禮樂詩書之帥帝心為¶
之憂顧特輟言語侍從之臣擁髙牙大纛之多為¶
上冡過家之寵光映行路氣囬先春公方自鵷行¶
而鼎來我亦持虎節而繼至以平生想見其風采¶
殆不知年乃今日恊同於寅恭若有所相恭惟某¶
官正心誠意之學尊主庇民之謨奏篇冕旒早居¶
諸老之右致位簪槖巳歎十年之遲葢其特立而¶
獨行冝其自重而難合既涉禁近果屹然而不隨¶
<pb:KR4d0266_SBCK_049-6a>¶
發為論思皆凜乎其可仰又厭承明之直來作諸¶
侯之師將盡行六籍之言以散作百城之福顧一¶
方之幸甚如四海之望何弼諧之須朝夕以冀某¶
問塗無㡬望履不遐君子為&KR0022;故應憇甘棠而無¶
訟有司布憲當亦閣丹筆以䝉成¶
　　　賀張丞相判建康啟¶
㳟審　制詔舊徳藩宣陪京留丞相於闗中深&KR0009;¶
本根之重用真儒於天下大和朝野之瞻恭惟某¶
官學術函三道原貫一得仁者之静應群動而不¶
究参化育之誠聴萬物之自遂補天而莫見其妙¶
<pb:KR4d0266_SBCK_049-6b>¶
洗日而不言其功顧徳裕何負於敏中乃元稹自¶
憎於裴度憂以王室居江湖而未忘樂乎韋編去¶
洙泗而無間人仰傅岩之雨天䦕衡岳之雲帝亟¶
召之己恨不早公其來止勿徐其驅姑煩東土之¶
保釐暫倚北門之卧䕶乾旋坤轉方用夏以變夷¶
風揮日舒要整軍而經武仰惟勲徳之元老素定¶
國家之逺謀諸將震于威名百蠻問其容貌正頼¶
指縱迄成廓清安石其如蒼生何巳快老成之起¶
司馬復相中國矣竚觀書贊之新某自賀荒涼恭¶
承教載文席之侍玉振每得而聞尺書之論金縢¶
<pb:KR4d0266_SBCK_049-7a>¶
今近乎䜟¶
　　　謝張丞相薦舉啓¶
上既起公將屬之大事公初薦士冝簡於異能何¶
誤及於覉單雅不縁於造請衆皆歆豔巳則懼思¶
竊以士有常言每病于時之無遇古之炯戒又歎¶
知人之甚難且如門下之旁招前此人材之豈少¶
不負所舉於今㡬何或賣知巳以進身居之罔怍¶
或自毁節以求合穢不忍聞謂懲羮而吹虀聽懸¶
榻之挂壁而大丞相好賢之誠意終不少衰視小¶
丈夫敗類之深情付之一莞惟忠義専圖於報國¶
<pb:KR4d0266_SBCK_049-7b>¶
凢薦延本務於滅私覬得其真以禆於治如某者¶
自知巳審用世則迂仰止前修非無願學之志欿¶
然朽質未有日新之㓛故其在翹材之中最號為¶
烈士之下庶幾受教於以反躬敢崇蠟言晞售玉¶
表為老聃之役亦既數年于相國之恩了無半語¶
此其所嚮夫豈自它葢身在於洪鈞何憂不逹恐¶
名浮於實行以累所知頃於取别之辰示以兼收¶
之諾迨衮衣之再煥果薦墨之先施至若一字之¶
褒奚啻三倍之價才之為用昔人所以觧事物之¶
盤根識以馭才君子所以為正邪之止水兼其才¶
<pb:KR4d0266_SBCK_049-8a>¶
識昭以文辞在名流避席而莫當寧謏聞披襟而¶
拜辱讀炳蔚敏明之譽知庸虚称塞之難兹葢伏¶
遇某官道隆帝者之師身任聖人之耦天以一老¶
復祖宗之太平相維幾人留功業於今日世方拭¶
目心佇告廷式眷湘中之士夫曾依墻仭之訓誨¶
剡公車之奏舉之僅及於四三在零陵之&KR0022;得者¶
乃踰於十半惟是行也愚實在焉凡此同挂於品¶
題巳入異時之坱圠誰不望賜以為至榮其敢不¶
請事贈言深蔵嘉恵豈有毫髪可補報於惠光不¶
辱門䦨獨保全於名節¶
<pb:KR4d0266_SBCK_049-8b>¶
　　　賀張魏公少傅宣撫啓¶
恭審召升亜傅命撫征師　太上皇非不知耆徳¶
之深留遺　嗣聖　新天子欲盡復中原之旧首¶
擢我公於皇彼天將降是任必有所試使大其成¶
彰之於大夫破斧之時凛其不折啓之於族庖更¶
刀之後用則無前厥惟相之夫豈人只恭惟某官¶
道徳之温如玉忠義之明於霜扶炎祚而置諸安¶
皆本其力遭䜛邪之壅於上益増其光一飯不忘¶
於　君尊四海惟愁於公老今而復起時正可為¶
仰涵養之素優諒規摹之先定辯幕孰智齋壇孰¶
<pb:KR4d0266_SBCK_049-9a>¶
才形勝於何而居疆敵情若為而得實虜之珍滅¶
必有日國之恢復必有期得一韓以在軍中𠋣而¶
須慶暦之捷捲三秦而取天下當不使漢髙之淹¶
然後布大&KR0634;之焜煌冠維師崇極皈相興運納民¶
隆平某千役載奔置郵以告喜不能語豈特以知¶
己之進為義動千心端復為本朝而欣賀¶
　　　賀張丞相除樞使都督¶
恭審疇咨元老首冠鴻樞自祖宗&KR0082;再相於旧臣¶
先施此典冝神聖又一新於督府爰举徽章國重¶
以人徳浮於位恭惟某官道侔三代之佐學關百¶
<pb:KR4d0266_SBCK_049-9b>¶
世之師即之温然乃名滿寰區而不處識其小者¶
謂材兼文武之有餘國論萬變而守如初孤忠百¶
鍊而難於合胡馬南牧折箠以斃其酋衮衣東征¶
投戈而拜吾父與其淹恤於邊圉曷若遄皈於廟¶
堂葢欲傾海以洗乾坤公之始願則不以賊而遺¶
君父誓不俱生上勉徇於精誠禮姑崇於宥宻闗¶
河響動華夏氣舒萬口驩呼孰不誦葛出師之表¶
諸生延竚又將賡武公入相之詩某吏畢言還郵¶
傳聿至語心獨喜尚見太平於桑蔭未徙之間引¶
頸非遥行望餘光於槐陰巳成之下其為頌詠罔¶
<pb:KR4d0266_SBCK_049-10a>¶
既敷宣¶
　　　賀張丞相再相啟¶
伏以風雲方壯公承　帝命以遄皈乾坤為開天¶
喜公皈而復相旄&KR0828;如堵驩抃成春惜其懐玉而¶
乆淹愛其據鞍而未老恭惟某官巍然三代之佐¶
展也百世之師惟有孤忠流坎不為之改使無䜛¶
口恢復豈待於今運屯則亨天定乃勝上方廓英¶
明之度人始知平泰之期閲百曹參曾何損益待¶
一傅說只可枝梧葢將正君以中庸大學之書强¶
國以慶暦元祐之政山川出雲而有時雨亟蘇吾¶
<pb:KR4d0266_SBCK_049-10b>¶
民日月亭午而無邪陰更求衆正次第起維新之¶
治庸詎曰中興之難聳觀逺圗倚俟丕烈某所欣¶
則大况適其逢挹彼梅羮敢萠染指之想顧如麥¶
飯或助加籩之須¶
　　　除臨安府教授謝張丞相啓¶
漫仕為親曾或美官之暇擇中都分教誰云宰物¶
之弗遺葢初心未敢於乞漿不自意何從而得鹿¶
古之所謂知巳今不在於我公伏念某生而丘園¶
少也筆研墮在百僚之底忽其半世之催頗&KR0082;陳¶
所抱於事功萬分其試獨不見若昔之賢聖幾許¶
<pb:KR4d0266_SBCK_049-11a>¶
其逢則復性以自怡彼在天其何與覔官聊復爾¶
耳干澤則謂之何三入脩門肯投書於光範再隨¶
宦牒甘摘紙於藍田不擬此來適遭大拜方震築¶
岩之雨首沾恵棘之雲繄天府之學官次賢闗之¶
教職立諸生於館下盍揀文儒授弟子於國中是¶
資矜式奚其誤墨及爾淺聞惟愁倚講席以不譚¶
此非子座敢歎無客氊而獨冷反教人爲兹葢伏¶
遇某官忠大而天爲通徳盛而人自服十年江海¶
草木亦望其遄皈再秉鈞衡社稷頓從而增重方¶
將文武之並用欲巻闗河於一征寸長不捐小子¶
<pb:KR4d0266_SBCK_049-11b>¶
何取某敢不職思其報學殖其耘售生徒以場屋¶
速化之方堪羞薄陋醫士俗於名節久頹之後所¶
願宣明¶
　　　代零陵吕令迎龔令啓¶
伏審馬蹄殘雪叱徒御以南來山意放梅掩詩人¶
之逺興聲隨風而先至仁與春而併囬欲罷不能¶
我自咲故軍之陋式歌且舞民争迎新令尹之賢¶
恭惟某官收㰸垂天之翔低&KR0422;製錦之功葢小試¶
惠綏於岩邑以養成經濟之壮懐愚溪西丘端未¶
妨於覔句石渠東觀即䄀召以讎書某日跂光塵¶
<pb:KR4d0266_SBCK_049-12a>¶
宵馳夢想千里命駕能無跋履之勞一尊論文行¶
有親炙之樂¶
　　　賀兵部胡侍郞啓¶
恭審對天之寵行复之卿持槖豈非至榮人輕則¶
否選衆而得此老國重方増一賢巳多四海有恃¶
恭惟某官傳道為諸儒之倡御風與造物者㳺見¶
於文章葢其土苴凛然忠義塞乎乾坤羣邪重足¶
而恐其來吾君注想而歎其屈召皈表著再閲星¶
霜夫何屢免而稀迁政縁自重而難合迨至人望¶
之極乃陟從班之崇方虞正道之寖㣲所賴我公¶
<pb:KR4d0266_SBCK_049-12b>¶
之獨在靈脩數化要囬天却日之㓛申椒不芳待¶
轉石㧞山之論至於珠璣境土疥癬裔夷憂不自¶
他慮非所急諫行則就道合則從其遂相之登要¶
路於百僚之上又有大者舉明主於三代之隆某¶
得之傳聞跫然欣喜豈特為郷里而賀與蒙其光¶
以此卜朝廷之興實受其賜¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集卷第四十九終¶
