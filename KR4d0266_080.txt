# -*- mode: mandoku-view -*-
#+TITLE: 誠齋集
#+DATE: 2015-09-23 10:23:46
#+PROPERTY: JUAN 80


　　　盧溪先生文集序¶
紹興八年故資政殿學士胡公以言事忤時相黜¶又四
年謫嶺表盧溪先生以詩送其行有癡兒不¶了公家事
之句小人上飛語告之時相怒除名流¶夜郎時先生年
<pb:KR4d0266_WYG_081-1b>
七十矣於是先生詩名一日滿四¶海里之士愛先生者
謂詩之禍從古昭昭也先生¶不戒又欣然犯之適以濟
權臣之威成小人之名<md:KR4d0266_SBCK_080-1b>¶此先生之禍也亦先生之過也
或曰先生何過哉¶先生言直而詩工耳言不直詩不工
世無傳也世¶有傳矣不見媢於明必見媢於幽故庭草
隨意之¶詩空梁燕泥之詩飛燕昭陽之詩不才多病之
詩¶言非直也詩工而已耳詩工而非直猶且小者逐¶大
者死況先生之詩工而言直耶先生何過哉濟¶權臣之
<pb:KR4d0266_WYG_081-2a>
威亦稔其惡先生成小人之名未若小人¶成先生之名
先生何過哉未幾時相殂先生得歸¶又未幾今上踐阼
初召除國子監簿再召除直敷¶文閣年餘九十耳目聰
明賦詩作文不見老人摧<md:KR4d0266_SBCK_080-2a>¶頹之氣朝廷想聞其風采天
下誦傳其詩禍先生¶者何知其非福先生乎嗟乎天人
之理其紊也或¶勝之其定也或正之不觀其定而觀其
紊則古之¶聖賢厄於小人者皆過也獨先生之過也乎
先生¶王氏諱廷珪字民瞻登政和八年第調茶陵丞以
<pb:KR4d0266_WYG_081-2b>
上官不合棄官去隠居盧溪者五十年自號盧溪¶真逸
少嘗見曹子方得詩法葢其詩自少陵出其¶文自昌黎
出大要主於雄剛渾大云清江劉清之¶子澄評先生之
文謂廬陵自六一之後惟先生可¶繼聞者韙焉先生之
孫澹及曾孫徵及其門人劉<md:KR4d0266_SBCK_080-2b>¶江詮次先生之詩文凡若
干巻將刻棗以傳而太¶守朱公子淵復刻其詩於郡澹
屬某序之某嘗¶侍先生之杖屨聞先生之誨言者欲辭
敢哉淳煕¶戊申九月晦日門人朝奉大夫新知筠州軍
<pb:KR4d0266_WYG_081-3a>
州事¶廬陵楊萬里序¶
　　　　西溪先生和陶詩序¶
余山墅逺城邑復不近墟市兼旬不識肉味日汲¶山泉
煮湯餅儐以寒韲主以脫粟紛不及目囂不¶及耳余心
裕如也偶九日至呼兒問有酒乎曰秫¶不登無所於釀
余仰屋喟曰安得白衣人乎已而<md:KR4d0266_SBCK_080-3a>¶所親送至新醅余欣
然又問有菊乎曰秋未涼菊¶亦末花余又喟曰既得隴
復望蜀可乎因悠然獨¶酌取几上文書一編觀之乃予
<pb:KR4d0266_WYG_081-3b>
亡友西溪先生和¶陶詩也讀至九日閒居淵明云塵爵
恥虚罍寒花¶徒自榮東坡和云鮮鮮霜菊艶溜溜糟牀
聲西溪¶和云境靜人亦寂觴至壺自傾則又喟然曰四
者難¶并之歎今古如一丘之貉也兒跽而請曰東坡西¶
溪之和陶孰似余曰小兒何用强知許事淵明之¶詩春
之蘭秋之菊松上之風澗下之水也東坡以¶烹龍庖鳯
之手而飲木蘭之墜露餐秋菊之落英者<md:KR4d0266_SBCK_080-3b>¶也西溪操破
琴鼓㫁絃以瀉松風澗水者也似與¶不似余不得而知
<pb:KR4d0266_WYG_081-4a>
也汝盍於淵乎問焉西溪之¶子偉及其猶子湘送此集
謁予序之因書此語於¶篇首云西溪劉氏諱承弼字彦
純嘗再與計偕報¶聞則歸隠於安福之西溪今諫大夫
謝公諤嘗倡¶郡士百十人列其孝行節義於朝有詔旌
表其¶門閭淳熙戊申九月晦日友人朝奉大夫新知筠¶
州軍州事楊萬里序¶
　　　　彭文蔚補注韓文序¶
永明尉彭君文蔚與予同郡且同鄉舉自紹興癸<md:KR4d0266_SBCK_080-4a>¶酉一
<pb:KR4d0266_WYG_081-4b>
别至淳熙戊申七月二十五日忽觸熱騎一¶馬來訪予
於南溪之上道舊故相勞苦外文蔚喟¶然曰四民精其
業者三而已惟士獨否道徳之粹¶精義理之淵永姑未
擊考也句讀之不分訓詁¶之不徹者麻竹如也因出其
補注韓文八帖以示¶予上自先秦之古下迨漢晉之文
史近至故老¶之口傳旁羅逺摭幽討明抉殆數十萬言
於是韓子¶之詩文雅語奇字發擿呈露無餘秘矣如援
順宗¶實録而知上李實書之有㫖據唐史本傳而知送
<pb:KR4d0266_WYG_081-5a>
鄭權序之有負至於城南聨句採月拗泓等語怪<md:KR4d0266_SBCK_080-4b>¶奇不
可理曉者援證益白他難以悉數是有補於¶後學為不
少也昔程子以羑里操為韓子得文王¶之心以軻死不
得其傳為韓子見之識之之大此¶固讀韓文之大觀逺
覽也而文蔚之注亦獨可廢¶乎學者以文蔚之注求程
子之意而讀韓子之文¶韓子猶曰小得意則人小笑之
大得意則人大笑¶之是後世終無韓子乎後世有韓子
韓子之幸也¶後世無韓子韓子幸乎哉文蔚屬予序之
<pb:KR4d0266_WYG_081-5b>
因書其¶説文蔚尚有春秋指掌集義二書予恨未見也
當¶再拜以請誠齋野客楊萬里序<md:KR4d0266_SBCK_080-5a>¶　　　　約齋南湖集序¶
初予因里中屠徳璘談循王之曽孫約齋子有¶能詩聲
余固心慕之然猶以為貴公子未敢即也¶既而訪陸務
觀於西湖之上適約齋子在焉則深¶目顰蹙寒眉臞膝
坐於一草堂之下而其意若在¶巖壑雲月之外者葢非
貴公子也始恨識之之晩¶既而又從尤延之京仲逺過
<pb:KR4d0266_WYG_081-6a>
其所居曰桂隠者於¶是盡出其平生之詩葢詩癯又甚
於其貌之癯¶也大抵祖黄陳自徐蘇而下不論也延之
仲逺退¶而深嘉之余笑而不言二君曰子奚笑約齋子
余<md:KR4d0266_SBCK_080-5b>¶曰彼其先王翼真主以再造王家大忠髙勲塞兩¶儀
而貫三光為之子若孫者謂宜掉馬箠鳴孤劍¶畧中原
以還於天子若夫面有敲推之容而吻¶秋蟲之聲與隂
何郊島先登優入於飢凍窮愁之¶域此我輩寒士事也
顧汲汲於此而於彼乎悠悠¶爾此余之所以笑約齋子
<pb:KR4d0266_WYG_081-6b>
也二君曰子之笑約齋¶子秖所以嘉約齋子歟余出守
髙安約齋子寄其¶詩千餘篇曰南湖集且諗予序之乃
書其説於篇¶首云約齋子張氏名鎡字功父淳熙己酉
四月庚¶辰誠齋野客廬陵楊萬里序<md:KR4d0266_SBCK_080-6a>¶　　　　易外傳序¶
易者何也易之為言變也易者聖人通變之書也¶何謂
變葢陰陽太極之變也五行陰陽之變也人¶與萬物五
行之變也萬事與人萬物之變也古初¶以迄於今萬事
<pb:KR4d0266_WYG_081-7a>
之變未己也其作也一得一失而¶其究也一治一亂聖
人憂焉幽觀其變湛思其通¶而逆紬其圖易之所以作
也易之為言變也故易¶者聖人通變之書也其窮理盡
性其正心脩身其¶齊家治國其處顯傃窮其居常其遭
變其參天¶地合鬼神萬事之變方來而變通之道先立
變在<md:KR4d0266_SBCK_080-6b>¶彼道在此得其道者蚩可哲慝可淑眚可福危¶可
安亂可治致身聖賢而躋世泰和猶反手也斯¶道何道
也中正而已矣唯中為能中天下之不中¶唯正為能正
<pb:KR4d0266_WYG_081-7b>
天下之不正中正立而萬變通此二¶帝三王之治孔子
顔孟之學也後世或以事¶物之變為不足以攖吾心舉
而捐之於空虚者是¶亂天下者也不然以為不足以遁
吾術挈而持之¶以權譎者是愈亂天下者也然則學者
將欲通變¶於何求通曰道於何求道曰中於何求中曰
正於¶何求正曰易於何求易曰心愚老矣嘗試與二三<md:KR4d0266_SBCK_080-7a>¶子講之二三子以為愚之言乎非也愚聞之先儒¶先儒
聞諸三聖三聖聞諸天淳熙戊申八月二日¶廬陵楊萬
<pb:KR4d0266_WYG_081-8a>
里謹序¶
　　　　誠齋江湖集序¶
予少作有詩千餘篇至紹興壬午七月皆焚之大¶槩江
西體也今所存曰江湖集者葢學后山及半¶山及唐人
者也予嘗舉似舊詩數聨於友人尤延¶之如露窠蛛䘏
緯風語燕懷春如立岸風大壯還¶舟燈小明如疎星煜
煜沙貫日緑雲擾擾水舞苔¶坐忘日月三杯酒臥䕶江
湖一釣船延之慨然<md:KR4d0266_SBCK_080-7b>¶曰焚之可惜予亦無甚悔也然焚
<pb:KR4d0266_WYG_081-8b>
之者無甚悔存¶之者亦未至於無悔延之曰詩何必一
體哉此集¶存之亦奚悔焉舊所存五百八十首大兒長
孺¶再得一百五十八首於是併録而序之云同郡之¶士
永新張徳器屢求之不置因以寄之淳熙戊申九¶月晦
日誠齋野客楊萬里序¶
　　　　誠齋荆溪集序¶
予之詩始學江西諸君子既又學后山五字律既¶又學
半山老人七字絶句晩乃學絶句於唐人學¶之愈力作
<pb:KR4d0266_WYG_081-9a>
之愈寡嘗與林謙之屢嘆之謙之云擇<md:KR4d0266_SBCK_080-8a>¶之之精得之之
難又欲作之之寡乎予謂曰詩¶人葢異病而同源也獨
於予哉故自淳熙丁酉之¶春上暨壬午止有詩五百八
十二首其寡葢如此¶其夏之官荆溪既抵官下閱訟牒
理邦賦惟朱墨¶之為親詩意時日往來於予懷欲作未
暇也戊戌¶三朝時節賜告少公事是日即作詩忽若有
寤於¶是辭謝唐人及王陳江西諸君子皆不敢學而後¶
欣如也試令兒輩操筆於予口占數首則瀏瀏焉無¶復
<pb:KR4d0266_WYG_081-9b>
前日之軋軋矣自此每過午吏散庭空即攜一¶便面步
後園登古城採擷杞菊攀翻花竹萬象畢<md:KR4d0266_SBCK_080-8b>¶來獻予詩材
葢麾之不去前者未讎而後者已迫¶渙然未覺作詩之
難也葢詩人之病去體將有日¶矣方得時不惟未覺作
詩之難亦未覺作州之難¶也明年二月晦代者至予合
符而去試彚其藳凡¶十有四月而得詩四百九十二首
予亦未敢出以¶示人也今年備官公府掾故人鍾君將
之自淮水¶移書於予曰荆溪比易守前日作州如無州
<pb:KR4d0266_WYG_081-10a>
者今¶難十倍不啻子荆溪之詩未可以出歟予一笑抄¶
以寄之云淳熙丁未四月三日廬陵楊萬里廷秀¶序<md:KR4d0266_SBCK_080-9a>¶　　　　誠齋西歸詩集序¶
予假守毗陵更未盡三月移官廣東常平使者既¶上二
千石印綬西歸過姑蘇謁石湖先生范公公¶首索予詩
予謝曰詩在山林而人在城市是二者¶常巧於相違而
喜於不相值某雖有所謂荆溪集¶者竊自薄陋不敢為
公出也既還舍計在道及待¶次凡一年得詩僅二百首
<pb:KR4d0266_WYG_081-10b>
題曰西歸集録以寄公¶今復寄劉伯順與鍾仲山淳熙
丁未六月十五日¶誠齋野客楊萬里序¶
　　　　誠齋南海詩集序<md:KR4d0266_SBCK_080-9b>¶予生好為詩初好之既而厭之至紹興壬午予詩¶始變
予乃喜既而又厭至乾道庚寅予詩又變¶至淳熙丁酉
予詩又變是時假守毗陵後三年予¶落南初為常平使
者復持憲節自庚子至壬寅有¶詩四百首如竹枝歌等
篇每舉似友人尤延之延¶之必擊節以為有劉夢得之
<pb:KR4d0266_WYG_081-11a>
味予未敢信也潮陽¶劉渙伯順為清逺宰時嘗為予求
所謂南海集四¶百首者至再見於中都伯順復請不懈
乃克與之¶嗟乎予老矣未知繼今詩猶能變否延之嘗
云予¶詩每變每進能變矣未知猶進否他日觀此集其<md:KR4d0266_SBCK_080-10a>¶羨也乎其亦厭也乎予詩自壬午至今凡二千一¶百餘
首曰江湖集曰荆溪集曰西歸集曰南海集¶曰朝天集
餘四集伯順尚欲之他日當續寄也丙¶午六月十八日
誠齋野客楊萬里廷秀序
<pb:KR4d0266_WYG_081-11b>
　　　　誠齋朝天集序¶
予游居寢食非詩無所與歸淳熙壬寅七月既嬰¶戚還
家詩始輟至甲辰十月一日禫之徙月也大¶兒長孺請
曰大人久不作詩今可作矣乎予蹙然¶曰三年不為禮
禮必壞三年不為詩詩必頹善如¶爾之請也是日始擬
作進士題後二十七日拜除<md:KR4d0266_SBCK_080-10b>¶召之命後十日就道入京
道途僅僅得二十餘詩¶然自覺其干格不如意葢哀未
忘故也既至中都¶就列冗職明年二月被朝旨為銓試
<pb:KR4d0266_WYG_081-12a>
考官與友人¶謝昌國倡和忽混混乎其來也至丁未六
月十三¶日得故人劉伯順書送所刻南海集來且索近
詩¶於是彚而次之得詩四百首名曰朝天集寄之云¶誠
齋野客楊萬里序¶
　
　
　
　
<pb:KR4d0266_WYG_081-12b>
　
　
　
　
　
　
　
　¶誠齋集巻八十一¶
<md:KR4d0266_SBCK_081-1a>¶
<pb:KR4d0266_WYG_082-1a>
欽定四庫全書
　誠齋集巻八十二¶
　　　　　　　　　　　　宋　楊萬里　撰
　¶　序¶
　
