# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:10.363716
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0515-008誠齋集-卷第八.
<pb:KR4d0266_SBCK_008-1a>¶
誠齋集巻第八¶
　　　　　　　廬陵楊　萬里　廷秀¶
　詩¶
　　荆溪集¶
　　　丁酉四月十日之官毗陵舟行阻風宿椆¶
　　　陂江口¶
蟲聲兩岸不堪聞把燭銷愁且一尊誰宿此舩愁¶
似我舩篷猶帶燭煙痕¶
十里江行一日程出山似被北風嗔東䆫水影西¶
䆫月併照舩中不睡人¶
<pb:KR4d0266_SBCK_008-1b>¶
　　　舟次西徑¶
夜來徐汊伴鴎眠西徑晨炊小泊舩蘆荻漸多人¶
漸少鄱陽湖尾水如天¶
　　　餘于泝流至安仁¶
半篙新漲滿㠶風兩岸千山一抹中慙愧櫂郎能¶
袖手若非袖手更無功¶
　　　宿小沙溪¶
樹捧山煙補缺雲風揉花雨作香塵緑楊儘道無¶
情著何苦垂條拂路入¶
諸峯知我厭泥行捲盡癡雲放嫰晴不分竹梢含¶
<pb:KR4d0266_SBCK_008-2a>¶
宿雨時將殘點滴寒聲¶
　　　玉山道中¶
村北村南水響齊巷頭巷尾樹隂低青山自負無¶
塵色盡日殷勤照碧溪¶
　　　入常山界¶
老隨千騎赴毘陵騎吏朝來有喜聲未到常山三¶
十里此身已在浙中行¶
昨日愁霖今喜晴好山夾路玉亭亭一峯忽被雲¶
偷去留得崢嶸半截青¶
　　　小憇栟楮¶
<pb:KR4d0266_SBCK_008-2b>¶
笋輿放下倦騰騰睡倚胡床撼不譍攑柳細花吹¶
面落誤揮團扇撲飛蠅¶
　　　過招賢渡¶
　　余昔嵗㱕舟經此水涸舟膠旅情甚悪¶
㱕舟曽被此灘留説著招賢夢亦愁五月雪飛人¶
不信一來灘下看濤頭¶
一江故作兩江分立殺呼舩隔岸人栁上青虫寧¶
許劣垂絲到地却囬身¶
倦游客子自無聊不是江山景不饒危岸崩沙新¶
改路断渠横石自成橋¶
<pb:KR4d0266_SBCK_008-3a>¶
岸上行人莫嘆労長年三老政呼號也知灘悪舩¶
難上仰蹈桅竿卧著篙¶
　　　苕溪登舟¶
深於池沼淺於河動地風來也不波只道東來行¶
役苦胡床面面是菱荷¶
　　　舟過徳清¶
人家兩岸栁隂邊出得門來便入舩不是全無最¶
佳處何䆫何戸不清妍¶
　　　舟泊吳江¶
獨立吳江第四橋橋南橋北渺銀濤此身真在吳¶
<pb:KR4d0266_SBCK_008-3b>¶
江裡不用并州快剪刀¶
江湖便是老生涯佳處何妨且泊家自汲松江橋¶
下水垂虹亭上試新茶¶
東是吳江西太湖長橋横截萬尋餘江妃舞倦凌¶
波韈玉帶圍腰攬鏡初¶
　　　七月十四日雨後毘陵郡圃荷橋上納凉¶
荷葉迎風聴荷花過雨看移床橋上坐墮我鏡中¶
寒¶
　　　暮立荷橋¶
𣣔問紅蕖幾莟開忽驚浴罷夕陽催也知今夕來¶
<pb:KR4d0266_SBCK_008-4a>¶
差晩猶勝窮忙不到來¶
　　　秋熱追涼池上¶
圃逈人全寂池清慮自消萍根㣲著水荷葉𣣔穿¶
橋今嵗知何故秋陽爾許驕追涼猶有處此老未¶
無聊¶
　　　秋凉晩步¶
秋氣堪悲未必然輕寒政是可人天緑池落盡紅¶
蕖却荷葉猶開最小錢¶
　　　毘陵郡齋冬至晴寒¶
竹屋消殘半瓦霜氷河凍裂一漁&KR3237;不須宫線量¶
<pb:KR4d0266_SBCK_008-4b>¶
㬢影化日今年特地長¶
　　　蠟梅¶
天向梅梢别出奇國香未許世人知慇懃滴蠟緘¶
封却偷被霜風折一枝¶
　　　登淨逺亭¶
池氷受日未全開旋旋波痕百皺来野鴨被人驚¶
得慣作群飛去却飛囬¶
　　　戊戌正月二日雪作¶
雪與新春作伴囬擣霜爲片雹爲埃只愁雪虗梅¶
無柰不道梅花領雪來¶
<pb:KR4d0266_SBCK_008-5a>¶
夢囬紙帳怪生寒童子傳呼雪作團已被曉風融¶
作水頭巾不裡起来看¶
　　　戲題郡齋水墨坐屏二面¶
兩客呼舩一急行樹林半落半猶青諸峰最是中¶
峰好我𣣔峯頭築小亭¶
荆溪四面四無山不是荒林即野田忽有石崖天¶
半出飛泉落處稍人煙¶
　　　郡圃小梅一枝先開¶
小窠梅樹太尖新先為東風覓得春後日千株空¶
玉雪如今一朶許精神¶
<pb:KR4d0266_SBCK_008-5b>¶
　　　戲贈子仁姪¶
小阮新來覓句忙自携破硯汲寒江天公念子抄¶
詩苦借與朝陽小半䆫¶
　　　淨逺亭晚望¶
鸂鶆嬌紅野鴨青為人浮没為人嗚忽𨳩風起仍¶
波起乃是飛聲與落聲¶
　　　郡齋梅花¶
月朶　痕雪半梢便無雪月更飄蕭不應臘尾春¶
頭裡兩嵗風光一併饒¶
　　　雪後尋梅¶
<pb:KR4d0266_SBCK_008-6a>¶
去年看梅南溪北月作主人梅作客今年看梅荆¶
溪西玉為風骨雪為衣臘前𣣔雪竟未雪梅花不¶
慣人間熱横枝憔悴涴晴埃端令羞面不肯開縞¶
裙夜訴玉皇殿乞得天花來作伴三更滕六駕海¶
神先遣東風吹玉塵梅仙曉沐銀浦水氷膚別放¶
瑶林春詩人莫作雪前看雪後精神添一半¶
　　　雪霽出城¶
梅於雪後較多花草亦晴初忽幾芽河凍落痕餘¶
一寸殘氷閣在栁根沙¶
　　　正月十九日五更詣天慶觀謝雪聞都下¶
<pb:KR4d0266_SBCK_008-6b>¶
　　　尺雪旬日而毘陵三四㣲雪而已¶
元宵風物又闌殘閉閣何曽出一看尚覺燭光欺¶
病眼旋添衣著試春寒中都尺雪逾旬許此地飛¶
花逐片乾不待珠宫香火了海風吹上紫金盤¶
　　　雪中看梅¶
犯雪尋梅雪滿衣池邊梅映竹邊池要尋踈影横¶
斜底揀盡南枝與北枝¶
　　　梅花¶
花早春何力香寒曉儘吹月摇横水影雪帶入瓶¶
枝¶
<pb:KR4d0266_SBCK_008-7a>¶
　　　春夢紛紜¶
燭花半作紫芝開詩興頻遭白雨催只有睡時愁¶
可遣春愁又向夢中來¶
　　　二月一日郡圃尋春¶
中和節裡半春天一拂清寒半㸃暄憔悴不勝梅¶
𣣔落嬌饒無對杏初繁¶
花遶朱檐栁遶欄小亭面面錦團欒春風横𣣔欺¶
詩瘦且下東䆫護嫰寒¶
　　　梅殘¶
雪已都消去梅能小住無雀爭飛落片蜂獵未蔫¶
<pb:KR4d0266_SBCK_008-7b>¶
鬚¶
　　　寒夜不寐¶
雪入迎春鬢茶醒學古胸夢囬霜滿屋吟到月斜¶
鐘¶
　　　新栁¶
　　夀仁子與羅永年同試南宫還郡因談西湖¶
　　栁色已佳而郡圃方芽¶
輦路金絲半𣣔垂外間玉爪未渠開一林栁色休¶
多憶更趂春風看一囬¶
　　　小飲俎豆頗備江西淮浙之品戲題¶
<pb:KR4d0266_SBCK_008-8a>¶
滿盤山海眩芳珍未借前籌已嚥津鱟醬子魚緫¶
佳客玉狸黄雀是鄉人¶
味含霜氣洞庭柑鮓帶桃花楚水&KR1173;春暖著人君¶
㑹否不敎淮白過江南¶
　　　雨霽¶
雨為梅花遣盡塵栁勾日影自傳神不須苦問春¶
多少暖幕晴簾緫是春¶
　　　蜜漬梅花¶
甕澄雪水釀春寒蜜㸃梅花帶露餐句裡畧無煙¶
火氣更教誰上少陵壇¶
<pb:KR4d0266_SBCK_008-8b>¶
　　　感興¶
看書已怪短檠燈覓句猶鏘澗水聲詩瘦近來惟¶
有骨可憐辛苦為虗名¶
　　　春暖郡圃散䇿¶
已覺朝來退裌衣日光風力軟如癡倩誰留許春¶
寒著更放梅花住少時¶
萱草行間過履絇杏花影裡散文書秋風遣我踈¶
團扇又被春風遣喚渠¶
春禽處處講新聲細草欣欣賀嫰晴曲折遍穿花¶
底路莫令一步作虚行¶
<pb:KR4d0266_SBCK_008-9a>¶
　　　休日登城¶
愛他休日更新晴忍却春寒上古城廢壘荒蘆無¶
一好春來㣲徑緫堪行¶
　　　淨逺亭午望¶
城外春光染逺山池中嫰水漲㣲瀾囬身小却深¶
檐裡野鴨雙浮𣣔近欄¶
竹逕殊踈欠補栽蘭芽𣣔吐未全開初暄乍冷飛¶
猶倦一蝶新從底處來¶
　　　池亭雙樹梅花¶
開盡梅花半𣣔殘兩株晴雪作雙寒團欒遶樹元¶
<pb:KR4d0266_SBCK_008-9b>¶
無見只合池亭隔水看¶
　　　多稼亭前小步¶
櫻桃抛過隔墻莟芍藥叢抽刺土芽最是蜜蜂無¶
意思忍將塵脚蹈梅花¶
　　　多稼亭宴客¶
㱕來不省醉還醒只怪譙門打一更秉燭徑穿梅¶
下過此身真在雪中行¶
　　　燒香七言¶
琢瓷作䁀碧於水削銀為葉輕如紙不文不武火¶
力勻閉閣下簾風不起詩人自炷古龍涎但令有¶
<pb:KR4d0266_SBCK_008-10a>¶
香不見煙素馨忽開抹利拆低處龍麝和沉檀平¶
生飽識山林味不柰此香殊斌媚呼児急取烝木¶
犀却作書生真富貴¶
　　　讀嚴子陵傳¶
客星何補漢中興空有清風冷似氷早遣阿瞞移¶
漢䁀人間何處有嚴陵¶
　　　題山莊小集¶
　　子仁姪初學作詩便有可人語數日得五詩¶
　　子題之以山莊小集云¶
莫笑山莊小集休篇篇字字爽於秋向來楓落吳¶
<pb:KR4d0266_SBCK_008-10b>¶
江冷一句能銷萬古愁¶
　　　春寒¶
春寒儘解粟人膚敢傍吾儕酒琖無雨裡杏花如¶
半醉擡頭不起索人扶¶
　　　瓶中梅杏二花¶
梅花耿耿氷玉姿杏花淡淡注燕脂兩花相嬌不¶
相下各向春風同索價折來雙挿一銅瓶旋汲井¶
花澆使醒紅紅白白看不足更遣山童燒蠟燭¶
　　　書齋夜坐¶
棐凡吹燈丈室虗隔䆫雨㸃響堦除胡床枕手昏¶
<pb:KR4d0266_SBCK_008-11a>¶
昏着卧聴児童讀漢書¶
酒力欺人正作眠夢中得句忽醒然寒生更㸃當¶
當裡雨在梅花蔌蔌邊¶
　　　瑞香花¶
織錦天孫矮作機紫茸翻出白花枝更將沉水濃¶
薰却日淡風微𣣔午時¶
樹如岩桂不勝低花比素馨幽更奇要作團欒小¶
窠錦春風不長出叢枝¶
　　　二月十四日梅花¶
雨打知無那春暄絶不禁小風千㸃雪落日一鬚¶
<pb:KR4d0266_SBCK_008-11b>¶
金¶
樹勁春猶瘦花寒暮更明平生豈無句此外不須¶
清¶
　　　晩飲¶
旋旋哦詩旋旋抄一尊野䔩更山肴春風畧不扶¶
人醉月到梅花最末梢¶
　　　二月望日勸農既㱕散策郡圃¶
荆溪老守勸農㱕吏散還從郡圃嬉拾得落英纔¶
一掬春風若向掌中吹¶
今年花事許遲遲九十春光已半㱕風急杏花吹¶
<pb:KR4d0266_SBCK_008-12a>¶
不脱落梅無數掠人飛¶
　　　水仙花¶
江妃虗却蘃珠宮銀漢仙人謫此中偶趂月明波¶
上戲一身氷雪舞春風¶
額間拂殺御袍黄衣上偷將月姉香待倩春風作¶
媒却西湖嫁與水仙王¶
韻絶香仍絶花清月未清天仙不行地且借水為¶
名¶
開處誰為伴蕭然不可親雪宮孤弄影水殿四無¶
人¶
<pb:KR4d0266_SBCK_008-12b>¶
　　　夜坐¶
背壁青燈勸讀書窺䆫素月喚看渠向來諸老端¶
何似未必千年便不如春後春前雙雪鬢江南江¶
北一茅廬只愁夜飲無供給小雨新肥半圃蔬¶
　　　新栁¶
栁條百尺拂銀塘且莫深青只淺黄未必栁條能¶
蘸水水中栁影引他長¶
　　　禱雨報恩到翟園¶
霧氣初迎日脚開春光偏傍栁邊囬寒暄消息何¶
人㑹十指今朝出袖來¶
<pb:KR4d0266_SBCK_008-13a>¶
草路無泥未有塵城南城北緫遊人不緣香火來¶
山墅孤負今年半叚春¶
遶亭怪石小山幽夾逕低枝壓客頭幸自一來惟¶
不早梅花滿地訴春愁¶
未必錢園似翟園翟園窠木最宜看茂松亭下偏¶
明眼矮檜平鋪翡翠盤¶
　　　垂絲海棠¶
無波可照底須窺與栁爭嬌也學垂破曉驟晴天¶
有意生紅新曬一絇絲¶
不関殘醉未醒鬆不為春愁懶散中自是新晴生¶
<pb:KR4d0266_SBCK_008-13b>¶
睡思起來無力對東風¶
　　　送羅永年西㱕¶
梅莟香邊蹈雪來杏花雨裡帶春囬明朝解纜還¶
千里今日看花更一杯誰遣文章太驚俗何緣埸¶
屋不遺才南溪鴎鷺如相問為報春吟費麝煤¶
　　　社雨¶
時節從來好雨知今朝社日頓霏㣲落花只得春¶
風舞濕却殘香不得飛¶
　　　讀唐人及半山詩¶
不分唐人與半山無端横𣣔割詩壇半山便遣能¶
<pb:KR4d0266_SBCK_008-14a>¶
参透猶有唐人是一闗¶
　　　落梅再着晚花¶
數日春風不柰暄梅花落盡凈無痕却將晩莟重¶
收拾更放南枝第二番¶
　　　鑷白¶
五十如何是後生呼児㧞白未忘情新年只道無¶
功業也有霜髭六十莖¶
　　　春興¶
著盡工夫是化工不関春雨更春風已拚膩粉塗¶
雙蝶更費雌黄滴一蜂¶
<pb:KR4d0266_SBCK_008-14b>¶
　　　夜䆫¶
口角哦詩細有聲不妨半醉不妨行青燈一㸃纔¶
如黍解作書䆫徹夜明¶
詩人心緒幾時休逄著三春似九秋數到五更仍¶
五㸃明朝還更有新愁¶
　　　春曉¶
拂花紅露濺春衣栁外春禽睡未知天借晴光與¶
桃李更將剩彩弄游絲¶
風光明淑柰渠何非暖非寒直是和春到千花俱¶
有分海棠獨自得春多¶
<pb:KR4d0266_SBCK_008-15a>¶
一年生活是三春二月春光儘十分不必開牎索¶
花笑隔牎花影也欣欣¶
　　　米囊花¶
鈆膏細細㸃花稍道是春深雪未銷一斛千囊蒼¶
玉粟東風吹作米長腰¶
鳥語蜂喧蝶亦忙爭傳天詔詔花王東皇羽衞無¶
供給探借春風十日糧¶
　　　曉寒¶
黯黯輕寒淡淡隂遊人便覚減行春春風也解嫌¶
蕭索自送鞦韆不要人¶
<pb:KR4d0266_SBCK_008-15b>¶
春光喚入百花叢寒力平欺兩鬢蓬吹乱衆紅還¶
復整海棠却不怕東風¶
　　　嘉定元年春三月男　長孺　編定¶
端平元年夏五月門人羅茂良　校正¶
誠齋集卷第八(終)¶
<pb:KR4d0266_SBCK_008-16a>¶
