# -*- mode: mandoku-view -*-
#+TITLE: 誠齋集
#+DATE: 2015-09-23 10:23:57
#+PROPERTY: JUAN 126


一百二十六¶
　　　　　　　　　　　　宋　楊萬里　撰
　¶　墓誌銘¶
　　　　蕭希韓母彭氏墓誌銘¶
予友蕭希韓久不見忽衰絰謁予請曰森不天幼¶無父
今又無母痛至骨不知所報今以某年月日¶𦵏吾母於
某鄉敢介外弟王城所譔次吾母行狀¶乞銘以藏諸幽
<pb:KR4d0266_WYG_126-1b>
唯裁哀之予曰諾夫人彭氏廬陵¶鄉先生伯莊之女潜
溪先生蕭叔展之孫媍進¶士彦續之妻也彦續諱唐卿
其宗貴而文即所謂<md:KR4d0266_SBCK_126-1b>¶兩御史之家者也唯潜溪舉孝亷
不就其友曰孔¶武仲文仲平仲潜溪少時文名與三孔
相頡頏既隠¶¶武仲高之為序其文集有嘆慕不可及之
語至¶希韓文學凡幾世矣而未有顯人天其或者大其¶
源以溥其流是在希韓乎惜也夫人能教子而不¶逮於
有就也夫人以某年月日卒年若干銘曰
<pb:KR4d0266_WYG_126-2a>
耿然夫人允而且仁廸子以文其疚其勤既日疚¶只曷
不壽只曷不諏只有昊幽只¶
　　　　曽時仲母王氏墓誌銘¶
予為童子時從先君宦學四方其去其歸先君必<md:KR4d0266_SBCK_126-2a>¶造為
所謂曽表民者每過之必見賔客滿室盃酒淋¶漓呌呼
大笑以為樂予是時雖幼聞將過表民則¶心獨喜蓋表
民之好賔客至能使童子喜之予既¶仕而歸里中問表
民安否或曰嘻死矣問其家生¶産作事如初否或曰嘻
<pb:KR4d0266_WYG_126-2b>
貧矣問其子孫才不才或¶曰其孫有行中者以文學名
其里之人稱重之¶不惟文學也其母死其族謂之曰汝
有父莫之饋¶養且汝年長矣盍如唐德宗所謂民俗有
急或乘¶凶而受室焉行中大慟曰吾獨以吾父故不敢¶
死吾又忍為此哉其為行也卓矣不唯文學也予<md:KR4d0266_SBCK_126-2b>¶曰表
民有後矣今年行中來學於予叔父麻陽縣¶君之門予
始識之叩其有過予所聞因間謁予曰¶吾母將𦵏敢以
銘累矣予曰賢母宜銘夫人王氏¶吉之廬陵人表民次
<pb:KR4d0266_WYG_126-3a>
子紹榮之妻也觀曽氏之貧¶則知夫人能傾貲以奉其
舅之賔客觀紹榮之能¶教子則知夫人之有助觀行中
之文則知夫人¶之賢至於撫紹榮原配朱氏之一女如
己子館置¶親戚之不能自存者於其鄉而𦵏其死而無
歸者皆¶夫人之懿也夫人年四十九卒於乾道二年五
月¶六日後二年𦵏於儒行鄉福田之原蓋今年十月<md:KR4d0266_SBCK_126-3a>¶某
日也生四子行可行已行義行中其次也行已¶文學亦
為時輩所推女二人銘曰
<pb:KR4d0266_WYG_126-3b>
閨壼淵懿婦道則盡於詩子弟有聞母德則煒於¶文夫
人有子問路而起夫人死而不死¶
　　　　羅元通墓誌銘¶
元通姓羅氏諱上逹廬陵人其先以五季之亂自¶豫章
徙也曽祖軿祖仇皆不仕父紱字天文以儒¶學文行師
表一州嘗貢上春官不第以仲子左奉議¶郎安仁縣知
縣上行追秩右承事郎元通天文長¶子元通以詩學名
家授徒數十百人自三舍盛時<md:KR4d0266_SBCK_126-3b>¶有聲庠序如澹菴先生
<pb:KR4d0266_WYG_126-4a>
胡侍讀者皆其與游也¶蓋一時同硯席者光顯矣而元
通猶在場屋至紹¶興癸酉元通年五十有八始與子維
藩同薦名¶又三年元通再薦名又三年其子維藩維申
維翰¶俱薦名又十年維藩維翰同登進士第吉語至而¶
元通之死旬日矣元通事天文至孝天文貧而好¶客每
客至置醴列豆客主必盡歡客既去天文視¶元通一寒
不可忍蓋以衣為食也元通卒不自言¶天文甞以非罪
繫吏吏黷貨不厭將當以重劾元¶通遍走親友稱貸以
<pb:KR4d0266_WYG_126-4b>
脱天文於罟擭中元通年<md:KR4d0266_SBCK_126-4a>¶逾二十未有子天文曰吾兒
孝而無子無天則已¶建炎之亂里中盗有號李賊者執
元通必欲殺摩¶其頂將揮刃矣而其徒有念元通恩者
免之未幾¶賊敗有縳李賊來獻者請甘心元通一笑而
釋之¶元通性慷慨以義自任如廩給族兄之老貧者曰¶
子正曰忱叔救焚築室以居其族者曰德凝收其¶故人
子貧且失學而教育之者曰左龍卿𦵏其¶親戚之不能
𦵏者曰李懷忠李晞祖之母嬴粮以¶送致里人之孥者
<pb:KR4d0266_WYG_126-5a>
曰劉生蓋不可勝紀也元通年¶七十有四以某年某月
日卒初配李氏士族平<md:KR4d0266_SBCK_126-4b>¶安國女也繼室李氏靖州通判
章之妹也繼室之李¶名為羅氏之孝婦一子二女皆其
所生女適彭¶皋次適丁南隠孫男四人澥瀛浩沂孫女
二人元¶通卒之明年將以某月日𦵏於某所其子維藩¶
以書抵予曰子於先人至親也非子莫之銘萬里乃¶銘
之曰¶
學周於身孝周於親義周於人元通之伸才不於¶職謀
<pb:KR4d0266_WYG_126-5b>
不於國有挾不白元通之抑不昌於已以昌¶其子元通
之傷元通之喜¶
　　　　曽正民妻劉氏墓誌銘<md:KR4d0266_SBCK_126-5a>¶夫人劉氏故太師楚國公諱沆之曽孫韓王諱普¶趙氏
之甥祖諱琯知滑州累贈至金紫光禄大夫¶父諱伾將
仕郎世為吉州永新人夫人九嵗喪母¶伯父徽猷閣待
制公僴以為己女及笄擇對謀於¶賔客州録事謝唐臣
唐臣以故人零陵令之子今恵¶州文學曽君敏學對故
<pb:KR4d0266_WYG_126-6a>
歸於曽氏夫人逮事零陵¶公執婦道唯謹其姑劉氏今
年九十矣夫人每謂妯¶娌曰勝日不為樂以娛老人顧
嗇於財乎故其姑¶特愛之文學公壯而老於文老而壯
於學館士教¶子夫人主膳羞必躬必飭其門填然未甞
無人其<md:KR4d0266_SBCK_126-5b>¶室落然未甞有人秋毫無所慁於文學公¶文學
公業專於學芳聲美績則夫人實使之¶外家死不克𦵏
夫人𦵏之其兄仲修之子得聞幼¶孤而無歸夫人教之
塾而畢其娶乾道戊子男三¶省舉於禮部文學公亦以
<pb:KR4d0266_WYG_126-6b>
五舉恩謁集英奉大對¶夫人謂三省曰而父無遇非而
薦名不偕而行而¶可不勉乎去年冬十月晦夫人病且
亟恐傷其姑之¶意力疾起坐如平時凡十日而没其姑
驚慟曰吾婦¶無疾何逝之遽得年五十有一子男五人
三省三¶恕三顧三協三逹皆力學女五人長適簡璹次
適<md:KR4d0266_SBCK_126-6a>¶李良佐餘未嫁孫男三人尚幼今年嵗在辛卯二¶月
丙午𦵏夫人於某縣某里龍域山之隂將¶𦵏其孤三省
以簡璹所論次夫人行狀來請銘銘¶曰
<pb:KR4d0266_WYG_126-7a>
懿厥夫人異姓王之甥大丞相之孫靡挾其門而¶淑於
嬪方昌厥家不昌厥身奈何乎夫人¶
　　　　鄒應可墓誌銘¶
應可鄒氏諱定應可其字也豫章新吳人曽祖亷¶¶祖積
皆不仕父彦昇以應可贈宣教郎母盧氏¶封孺人應可
自幼刻意讀書年十七見府帥大<md:KR4d0266_SBCK_126-6b>¶丞相趙公某驚異之
紹興乙丑登科授左迪功郎¶臨江軍司戸參軍嵗餘廣
東帥王鉞辟為屬一嵗¶宅宣教郎府君憂服除授河南
<pb:KR4d0266_WYG_126-7b>
安撫司屬官時溪蠻¶楊再興冦武岡全永卲數州朝廷
命統制李通討¶之潭帥檄應可饟師數月再興就擒惟
盆溪牛皮¶黄李三砦恃險不下朝廷命部使者選精幹
為蠻¶俗所信者招徠之咸以應可應同列危之應可¶以
單騎直抵窟穴羣蠻以兵迎之應可宣諭¶朝廷威德蠻
酋悅以大盃斟酒為應可壽應可¶飲之不疑一舉而盡
羣蠻感其誠懽呼拜庭下曰<md:KR4d0266_SBCK_126-7a>¶吾屬無慮矣於是相率就
降者一千三百人溪洞¶悉平應可不言功賞亦不及秩
<pb:KR4d0266_WYG_126-8a>
滿授永州軍事判¶官全州兵刦太守為變者郡兵皆撼
心動目永州¶卒亦相挻之太守召應可計事應可即招
其勇¶而有謀者諭以禍福以離其黨擒其渠魁白郡斬¶
之餘悉不問衆遂肅然零陵之民至今德之同薦¶者十
有六人改左通直郎知潭之湘鄉縣一日有¶冦數百人
驟至官吏及豪民四走闔邑震恐有白¶應可以家逃者
應可叱之曰百姓視吾為動静吾¶動則一邑騷然矣衆
知應可不去乃少安應可於<md:KR4d0266_SBCK_126-7b>¶是身率兵郊禦之相持兩
<pb:KR4d0266_WYG_126-8b>
晝夜冦不能入而¶去尉捕良民樵牧者數輩送縣欲煅
煉為盗以希賞應可¶問囚非是盡釋之尉大怒訴之州
州移書責應¶可應可即趣裝曰吾以一身易十人之命
不亦可¶乎既而獲真盗尉大慚未幾以疾丐祠去官疾
愈¶以奉議郎知隨州隨縣疾復劇以乾道庚寅六月¶七
日終於家享年五十有九應可娶張氏追封¶孺人再娶
胡氏封孺人子三人宗愈宗旦宗甫皆¶業進士女三人
長適成忠郎監南岳廟趙善欣次¶未嫁應可為人孝友
<pb:KR4d0266_WYG_126-9a>
質直表夷裏方色辭晏温可<md:KR4d0266_SBCK_126-8a>¶狎而親義所不可堅執不
倚衆不敢為奮以直前¶學深文古其詩特竒其字法自
徐師川上泝魯直¶以趨少陵戸牖餘不數也¶有詩集若
干巻予與應可皆江西¶人且嘗同僚於永州懽甚其子
宗愈以岳州通判¶陳友直所狀應可之行來請曰先人
與子最故納¶石土中又奚辭則銘之曰¶
應可之詩其誰莫珍應可之才其卒莫陳莫珍匪¶人莫
陳匪天能使不陳胡能使不傳
<pb:KR4d0266_WYG_126-9b>
　　　　林夫人朱氏墓誌銘<md:KR4d0266_SBCK_126-8b>¶夫人朱氏温州瑞安人也處士諱俊之女林君文¶質之
夫人長溪主簿頥叔之母也夫人事父母以¶孝聞及歸
林氏為冡婦事舅姑如事父母逮事祖¶姑陳夫人陳春
秋高齒落盡舅嬰末疾母子飲食¶異嗜夫人治庖食上
之二老各為之飽調羮重陳夫¶人忘勞姑馮夫人性勤
以嚴日以昧爽視家政¶夫人盥櫛已輯事以待姑來有
得無詰馮既老有¶幼女最愛念託之夫人與同卧興補
<pb:KR4d0266_WYG_126-10a>
綴必躬¶既長及笄飭厲勤劬德言容功不特以今佳古
是¶若辦裝歸於陳氏遂為賢媍每懷夫人必曰人有<md:KR4d0266_SBCK_126-9a>¶一
母吾有二母處士既没貧不克𦵏夫人言涕俱¶出謂林
君曰吾父母未𦵏尚以生為竟傾貲以塴¶焉夫人初得
二子輒失之懼舅姑之傷乃養張氏¶子曰義叔後十年
夢道三男於田玉雪娟好累累¶若挽衣不釋者欣然挈
攜以歸已而生頥叔滿叔¶賁叔云頥叔以䕶作戈船功
授承信郎轉承務郎¶先夫人而卒頥叔舉進士中第滿
<pb:KR4d0266_WYG_126-10b>
叔賁叔皆殖學¶女一人嫁夫人弟之子伯山孫十人七
男三女皆¶幼夫人年六十三乾道六年三月甲子卒後
一年¶三月某日𦵏於邑之峴山賁叔以同郡陳(闕/)良之<md:KR4d0266_SBCK_126-9b>¶書來請銘於廬陵楊某銘曰¶
親恙靡靡何敬弗弛曰予孝子忍瞑託孤何誼弗¶渝曰
予丈夫宜弛而懋宜渝而否乃有此媍子兮¶方騫母兮
下泉彼蒼者天¶
　　　　劉處謙墓誌銘
<pb:KR4d0266_WYG_126-11a>
乾道八年十有一月五日里之傖實來得余友劉¶彦純
書謁予請碣劉處謙之窆處謙之行彦純所¶狀處謙與
予好方懷其賢遽攬其訃浥若以悲不¶於予徴予猶碑
之况彦純言耶處謙諱大有其先¶曰瑕守安域卒母魏
夫人學僊壇於浮山遂為<md:KR4d0266_SBCK_126-10a>¶吉之安福人曽祖某祖臣忠
父仲陸皆不仕處謙¶於書無簡不狙魯經漢緯齊至虞
初通貫鈎索既¶飫既飽學林幽幽我則宅之人庋以篋
我庋以腹¶吐為厥章博麗剞劂韡而敷棻有蔚有煌三
<pb:KR4d0266_WYG_126-11b>
詣太¶常輒觸報聞將逕入帝閽祇奉大對展布其藴不¶
幸死矣蓋七年二月十一日也年六十一配郭氏¶男曰
䕫績文是似一女未嫁孫男二人挺振孫女¶一人皆幼
處謙孝友天性少而喪其母歐陽夫人¶事繼母蕭夫人
宗族後生不知蕭之為繼者也¶伯兄亮季兄偉先卒處
謙實𦵏之亮之子曰宏曰<md:KR4d0266_SBCK_126-10b>¶宇弱不樹立處謙實扶之偉
之子曰衡曰大猷處¶謙實多遜土田以畀之大猷受業
有聞遂偕計吏¶仲兄樞有女擇對處謙以妻吉水名儒
<pb:KR4d0266_WYG_126-12a>
桃源縣丞¶李次魚直卿處謙有文五百篇曰遯齋野録
將𦵏¶䕫以筳篿卦之塋得黄石岡壁日得八月庚申銘¶
曰¶
有頎其容有介其躬存涵其中為澤為淵不雨不¶川其
人其天¶
　　　　羅元忠墓誌銘¶
昔予自朝列丐外得請祠出關觸熱至舍則<md:KR4d0266_SBCK_126-11a>¶移親故曰
亟欲相見待秋其可然予心耿耿念¶元忠至親誰能待
<pb:KR4d0266_WYG_126-12b>
秋偶入州府元忠在焉一見握¶手相勞苦各自相慶非
所圖也猝猝而别元忠歸頃¶之以病告又頃之以訃告
實淳熈元年十月七日¶也嗟乎痛哉使予與元忠各不
入州府幾失此一¶見庸知此見乃死别也耶元忠姓羅
氏諱尚義元忠¶其字也廬陵人曽祖軿祖仇父紱字天
文元忠天¶文之季子也羅氏上世皆穯於業變而儒自
天¶文始天文以卜子夏詩學為崇寧大觀學舍師表¶以
仲子左奉議郎饒州安仁知縣上行追秩右承<md:KR4d0266_SBCK_126-11b>¶事郎元
<pb:KR4d0266_WYG_126-13a>
忠自束髪與伯兄元通仲兄元亨¶從天文入郡庠父子
兄弟聲光有&KR0177;既而父兄三¶人俱薦名書元亨擢第元
忠老矣無遇於是棄捐¶舉子筆硯還山治生如計然白
圭之為者濫觴一¶簮其究千金與武岡太守羅欽若常
德通判郭¶仲質族子廣西轉運主管巨濟為丘壑交一
觴一¶詠容與事外一時想見其風流而元忠特為談者¶
魁滑稽玩世舉胸中百家書畢以資滑稽聞者¶絶倒而
元忠凝然也每恨曰使吾與蘇東坡劉貢¶父並世未知
<pb:KR4d0266_WYG_126-13b>
誰執談圃牛耳其視怙勢死權<md:KR4d0266_SBCK_126-12a>¶若膚寸雲物獨於教子
不遺餘力嵗以家入之半¶聘召名士為子弟師才望與
孚皆以文有雋聲既¶薦名元忠差慰意曰士有挾當為
時施我山林人¶也勿履我轍然後士大夫始知元忠非
滑稽者¶得年六十有八配李氏有淑聞子四人才愈才
望俱¶先元忠卒𦵏元忠者孚與來也一女嫁文士劉一¶
德孫男十人後一¶年某月日𦵏元忠於某郡某山之陽
其妹婿楊某哭而¶銘之曰
<pb:KR4d0266_WYG_126-14a>
趯然元忠眇視太空稊視鼎鍾巻舒河江子古其<md:KR4d0266_SBCK_126-12b>¶灣知
彼東方玉巵金匜厥包塗泥其將疇知有渟¶弗流靡萒
弗秋厥胄之庥¶
　
