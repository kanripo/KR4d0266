# -*- mode: mandoku-view -*-
#+TITLE: 誠齋集
#+DATE: 2015-09-23 10:23:52
#+PROPERTY: JUAN 107

¶
　尺牘¶
　　　　答王樞使¶
某伏自春時張糾之官因之奏記今月十一日臨¶江材
官持報教以來天落雲錦以驚以喜端冕廟¶堂之容坐鎮
雅俗之節稟然在人目中也即辰黄¶花節過風露清峻
<pb:KR4d0266_WYG_108-1b>
恭惟觀使觀文樞使相公甽畮¶忠君江湖存闕自天隤
祉鈞候動止萬福某老病¶餘生待盡環堵自丙辰乞骸
露章三請竢命四年<md:KR4d0266_SBCK_107-1b>¶逮今嵗春夏之交始䝉被聖恩察
其非矯偽者放¶牛縱鶴以遂物性惟是異數過優増秩
一階進職¶四等控免弗獲僂受震震揆厥所元微我天
上知¶己挈攜振徳不遺餘力曷濟登兹千江隔而萬山¶
阻未克抒謝先辱慶語仲尼一字之衮劉公十部¶之賢
野人拜此榮光赫然下燭蔀屋上衝斗牛矣¶未占避席
<pb:KR4d0266_WYG_108-2a>
之侍願言愛重即還虚左之位式是萬¶邦¶
　　　　答朱侍講¶
某九月十月之交于甘道士曽無疑許連得報教<md:KR4d0266_SBCK_107-2a>¶二書
幽憂滿懐風濯雪釋即辰首冬殊温恭惟致¶政侍講殿
撰尊契文懸車里門天相台候動止萬¶福玉婘尊穉均
慶某老身幸安穩黄能臺駘輩察¶其納禄不官鷺股無
可割者不䝉見祟而今嵗秋¶熱不照年例特地助祝融
為虐坐甑蒸灼怏怏無¶奈先之以痁申之以河魚盖兩
<pb:KR4d0266_WYG_108-2b>
月而後已得書云¶股肱之疾移及腹心且艱于憑烏皮
呻青竹是在¶醫法顧不察耳藏神不曰孰使我飢渇之
不恤者¶非書乎孰使我劌目鉥心掐擢胃腎者非書耶
某¶屡陳囊研櫝筆之万而以水投石諗以酷嗜在此<md:KR4d0266_SBCK_107-2b>¶第
恨病而力不足耳政使和緩復生能浣此學古¶之胸而
砭此土炭之嗜耶諏及啟棘賔商之義即¶問于益公益
公報以二説今録在别紙以聞所¶著楚辭解甚竒可得
而窺見否獻方之未既而又¶縱臾之又似李公擇戒東
<pb:KR4d0266_WYG_108-3a>
坡勿作詩而反送墨也¶一笑願言珍重用永麋夀¶
　　　　與湖南安撫趙郎中¶
某伏以元緯和平執權司冬即辰恭惟判府安撫¶華文
郎中制閫雄深連帥崇崛一面攸寄三神所¶禧台候動
止萬福某敬拜手奏記潭府之中涓仰<md:KR4d0266_SBCK_107-3a>¶惟財幸¶某竊惟
近時岳牧之繁雄如金陵六朝之故國長¶沙定王之古
城居上流控形勝其責任均也二邦¶大帥異時一二大
丞相之閔勞鼎鉉息肩㦸纛者¶于是乎居焉其不輕而
<pb:KR4d0266_WYG_108-3b>
重明也華文郎中以兩京¶政駿之儒先間平之徳望為
皇朝不土無言之賢¶且文實繼一二鉅公之殊轍令修
于庭户之間而¶人自得于湖山之外作一長城當十萬
兵一何韙¶哉至于賦詩以叱開衡山之雲命騷以彈壓
洞庭¶之波此又其陶鑄之土苴云耳紅塵一騎紫橐兩<md:KR4d0266_SBCK_107-3b>¶禁日斯邁月斯征某也尚竊遲之退惟老病之身¶已垂
車以示子孫矣天不作縁有如執事一世之¶名勝如朝
陽之光在物久矣而某居覆盆之下乃¶不得快睹青天
<pb:KR4d0266_WYG_108-4a>
白日之清明兹非命也夫然乗化¶歸盡偶未先朝露之
間猶得九頓首徹姓名寫慕¶用以聞焉抑持以自賀云¶
某惶恐再拜敬問台閎玉婘恭惟即日冬寒尊穉¶介福
川増山委有廬陵之役承命是荷某惶恐白¶事中男承
務郎監衡州安仁縣税務次公筮仕云¶初百事墻面天
假之福得仰事禮樂詩書之元帥<md:KR4d0266_SBCK_107-4a>¶慶雲之惠不别荆棘
厦屋之燾必免震淩仲尼不¶云乎吾舍魯何適矣惟仁
人照臨之
<pb:KR4d0266_WYG_108-4b>
　　　　與周丞相賀冬¶
某惶恐今兹嵗在鶉火之律月旅黄鍾日臨長至¶惟皇
上帝萌陽氣長君子是用錫純嘏介眉夀¶于我丞相于
時賀賔載集夀斚斯舉而下客某也¶蒍賈獨後譚子不
至非罪歟不腆春酒有十其罍¶敢效野人芹子之誠奉
上一觴千嵗之夀仰惟鈞¶慈不賜麾去有萬其幸屬者
次公辭行之官仰䝉¶一再宴集父子迭主致曲示恩又
賜之以帥漕薦<md:KR4d0266_SBCK_107-4b>¶禰之書至矣盡矣盡室銜戢抑又聞新
<pb:KR4d0266_WYG_108-5a>
作樓觀排¶霄拂日如元龍之百尺東坡之十丈皆奄有
之一¶何壯也幼輿次公之歸皆能言鈞誨云将與某落¶
之宿昔傳聞豈若身見之為榮也亦既沐浴戒行¶李以
須皮冠之蔇迺前月二十有六日疇昔歸塗¶之疾驟作
委頓僵卧日惟恃粥如麴生卧沙薄持¶牢九之輩皆絶
交矣寸步非杖不履陳三詩云人¶言寒士莫作事鬼奪
客偷天破碎兹游不遂兹命¶也耶呻吟成聲因得唐律
三章敬以獻焉以佐工¶師繞梁之驩以代燕雀臆對之
<pb:KR4d0266_WYG_108-5b>
賀以贖病夫衡命<md:KR4d0266_SBCK_107-5a>¶之諐併以聞焉仰惟財幸¶
　　　　答周監丞¶
某伏以一雪應期三時有望即辰恭惟致政提舉¶監丞
鄉丈獨立萬象之表髙並兩原之峯春祺鼎¶来眉夀川
至台候動止萬福某已修獻嵗之慶兹¶辱行李之臨親
染銀鈎鐵畫之法書朗誦玉佩瓊¶琚之雋語足華其老
亦孔之榮至于餽節之慇懃¶粲然為儀之温厚紋魚異
品而雙止良醖盈尊而¶四之右彭蠡而左洞庭忽登琱
<pb:KR4d0266_WYG_108-6a>
俎滴真珠而濃琥¶珀快吸山杯拜嘉載欣摧謝無斁仰
惟台察<md:KR4d0266_SBCK_107-5b>¶　　　　與江東韓運使¶
某幽屏山間與縉紳東西行者畧不相遭仰止繁¶星之
芒寒寸心深切欲寄雙魚之白錦其道亡繇¶凝神載馳
與江水日夜而東下也即辰一雪知時¶嵗律遒止恭惟
都運華文丈玉節山立霜威風生¶天人具依台候動止
萬福某老病日侵挂冠得請¶上恩優異孤迹歸全㣲台
<pb:KR4d0266_WYG_108-6b>
座及晉之波曷濟登兹¶感極幸極繡衣持斧觀省民風
聖主仁厚之澤¶沛然覃于畊桑壠畝之上㷀獨幽枉之
情滃然徹¶于黈纊玉藻之下使事有指盍歸春風玉笋
之班<md:KR4d0266_SBCK_107-6a>¶用宏厥施山林野人盖日望之某惶恐白事頃因¶
便風嘗進越以徽州録叅戴從政重熙為篋櫝不¶滿之
薦恭承台翰報之以今嵗下半年與来嵗上¶半年京削
皆有前議矣仰測台意盖已心許而化¶筆未及也寒士
得此何福如焉乃知貴人多忘閒¶人言輕之説未易可
<pb:KR4d0266_WYG_108-7a>
以測滄溟之斗升度嵩髙之¶尋丈也敢復僣懇欲乞台
慈特輟来嵗下半年一¶京削以收録之不勝大願某亦
嘗薦之于徽守任¶丈任丈已發来年上半年破白之章
矣併祈台察¶再三之瀆無所逃刑仰惟矜恕未參拜問
願言珍<md:KR4d0266_SBCK_107-6b>¶重即膺賜環之寵¶
　　　　答徐參議¶
某伏以即辰景迫凋年天欲再雪恭惟致政參議¶直閣
年丈髙蹈物表獨樂事外天棐名勝台候動¶止萬福某
<pb:KR4d0266_WYG_108-7b>
老病日侵摧隤已甚所謂祇見有不如¶不見有所超者
退之此詩似端為儂發也年丈官¶簿年齡尚能記憶當
未及古稀之數恭聞挂冠神¶虎懸車里門無乃太早儒
榮之堂干青霄而直上¶絲綸之誥掲雲漢而下飾斐然
之詩何異蟋蟀之¶鳴蟲飛之聲授簡所臨不容九頓首
而辭避已犯<md:KR4d0266_SBCK_107-7a>¶不韙兹䝉伐石深刻架軸裝潢不曰以玉
櫝而衷¶燕石以繡段而藉魚目乎寄似碑本榮不盖媿
也¶未占侍見願言珍重以須加璧褁輪之徴
<pb:KR4d0266_WYG_108-8a>
　　　　答胡上舍¶
某久别得誨帖恍若覿玉樹風前之標何如其喜¶也示
教程試草巻疾展快覿轉圜石于千仞之溪¶不足為其
清駛也敬留録本以矜式兒輩而歸草¶巻切幸收至願
更懋其耘以斂其豐即看冠冕多¶士之捷親䣊與有榮
云¶
　　　　答周丞相<md:KR4d0266_SBCK_107-7b>¶某伏以即辰雪後方寒恭惟致政少傅大觀文左¶丞相
<pb:KR4d0266_WYG_108-8b>
國公潭居府中鈞轉天上春回維斗星見老¶人鈞候動
止萬福某漁釣棄物不自意得幸于今¶日之公旦灑玉
字墜琚詞餽節物講嵗禮有若均¶絪馮之為者整黄冠
野服手三盥首九頓而後降¶拜敬受焉别占蕪語以謝
嘉惠兹復重敶¶
　　　　答斛通判¶
某屬者兒輩之官因之奏記材官戾止墮以錦書¶如渇
得泉喜可知也即辰欲雪不雪入春未春恭¶惟府判太
<pb:KR4d0266_WYG_108-9a>
中鄉丈釋彼喧煩歸我風月旌旄尚濕<md:KR4d0266_SBCK_107-8a>¶山嶽用光天相
台候動止萬福玉婘咸慶某老矣¶何思何慮獨念兒輩
未免隨牒餬口四方而次公¶愚騃未更事懼抵官刑為
老朽羞㣲我鄉友知己¶深厚託契悃欵幬之以慶雲之
䕃難乎免矣安得¶廣厦千萬間少陵是也眼前突兀見
此屋次公以¶之示及陸丈使君書信已敬受亦復作一
書謝之¶望頥指材官為投達至幸¶
　　　　答贑守張舍人
<pb:KR4d0266_WYG_108-9b>
某伏以嵗事履端春寒方峭即辰恭惟判府右史¶舍人
尊契文閫制繁雄威惠洽暢賢忠昭格后帝<md:KR4d0266_SBCK_107-8b>¶孚休台候
動止萬福某嵁巖野夫無適俗韻晩綴¶千官雲片之末
行獨得徧交海内之名勝時則有¶若舍人文英峙超詣
谹論卓詭瓌詞清鏘見之使¶人自失聴之使人忘罷誦
之使人驚悸古作之絶唱¶退之所謂惟吾崔君一人者
非某心服此言奚為¶至于前哉一别十五年髙山仰止
之詩夢亦不忘¶也某自壬子之秋棄官還山丙辰之夏
<pb:KR4d0266_WYG_108-10a>
上章乞骸¶四年三請去夏始䝉上恩聴請放鶴出籠縱
魚入¶海方覺吾身之屬我也契文赴鎮剰欲候紫氣之¶
東来遮朱幡而一見既而聞之已望行塵而不及<md:KR4d0266_SBCK_107-9a>¶矣盖
邨居阻深去城逾逺故也不謂燒襖未暖綈¶袍益篤裂
下一封之雲錦倒頃十斛之頷珠快閣¶新篇把玩初驚
而兵厨名酒未斟先醉不覺頭白¶眼暗之再明寒忩凍
壁之春温也側聆輿人之誦¶露冕曽未期月而仁行如
春威行如秋寓精敏于¶裕和而振寛平於峻整儒者之
<pb:KR4d0266_WYG_108-10b>
政故應有此類非¶俗吏所能為者不在此其將焉在甚
盛甚賀某解¶褐初學作吏之日嘗充員是邦之民掾崆
峒之曉¶日貢水之秋風今故無恙乎今得一代之勝流
以¶為東道主寵光江山湔拂泉石真不孤矣天意欲<md:KR4d0266_SBCK_107-9b>¶雪
清旭寒甚炙硯呵手作故人書其始戛戛忽焉¶混混也
安得再見縱談忘麈尾之落飯送飛鴻而¶揮絃以續疇
昔之樂耶願言迺玉不貲之身式柱¶斯文之任即還兩
地以均宏施
<pb:KR4d0266_WYG_108-11a>
　　　　答周丞相¶
某下稷恭承訓告降拜披讀驚喜不勝野渡斷橋¶非冦
平叔訪魏野之便中路破店亦非宰周公㑹¶許男之所
盖嘗以聞矣而未䝉頷之今得銀鈎而¶後操心不危慰
甚幸甚芍藥枯且盡矣且屬有¶叔母之戚亦不敢銜花
以獻也新将戾止即圖一<md:KR4d0266_SBCK_107-10a>¶小出巖石之瞻伊邇預以躍
如¶
　　　　答徽州知府任寺丞
<pb:KR4d0266_WYG_108-11b>
某伏以即辰春服既成既暄既穆恭惟判府寺丞¶尊契
文惠化允洽民咏其仁天棐其忠台候動止¶萬福某老
病侵加乗化歸盡無秋毫可對天上故¶人談者侍側渺
無前期不勝大願願言迺玉是身式¶柱斯文延竚旦旦
上雍之從¶某伏自頃来千騎居頭之初寄牋南風以寫
鬰陶¶之思以慶人生之貴辱報之之寵問之之多上談¶
宿昔論詩之驩下及生死一訪之盟何如其懌又<md:KR4d0266_SBCK_107-10b>¶何如
其感也樂職宣布亦既許日撫字勞心平易¶近民類非
<pb:KR4d0266_WYG_108-12a>
俗吏所能為者下轉上聞故當不少矣¶表選之好音應
有隕自天矣野人聞之獨後何也¶戒命先正文集序引
命代文将要必得無價手如¶夢得乃可序栁文如東坡
乃可序歐集不應下屬¶之某也抑菅蒯代匱漿飲承乏
乎欲承命授簡則¶不揜靦面欲再拜避席則有負交情
牽率下筆以¶塞下教之辱别紙呈似¶
某惶恐晉越再拜敬問契家台婘即日春熈恭惟¶尊尊
幼幼受祉山則頒貺蠲紙筆墨皆書囿絶品<md:KR4d0266_SBCK_107-11a>¶而下拜敬
<pb:KR4d0266_WYG_108-12b>
賦山谷去騷畫虎之篇以謝嘉惠云某頃¶者僣以鄉友
戴糾重熙薦諸篋櫝不滿之處仰辱¶丈人不以為疑未
及下車而論薦之以京秩奏豈¶戴君受此恩實某受此
恩不翅也¶
　　　　答棗陽虞軍使¶
某老病僵卧𤓰牛廬中灧澦之波久矣沈鱗雪山¶之風
亦不到面懐我故人于千遮萬隔之外豈不¶欲寄一字
寫九回厥路何由子淵之便了朝来剥¶啄荆扉踏破苔
<pb:KR4d0266_WYG_108-13a>
徑三書朋至七字偕来披讀醒心¶清骨奚翅痊頭風也
即辰暮春暄淑恭惟知能軍<md:KR4d0266_SBCK_107-11b>¶使提宫直閣恩契丈金湯
一障華夷敉寜民詠天¶迪台候動止萬福命戒益公書
專僕登時馳達令¶待報也李江州無半面已轉干俞漕
一書或檄亦¶以書繳来教及事目付便介持往漕司投
之又未¶知俞丈肯從欲否便介必能言其詳也先雍國
先¶生銘詩秖俟行狀至即為落筆未見願言珍重¶即協
必復其始之祥
<pb:KR4d0266_WYG_108-13b>
　　　　答韓運使¶
某伏以即日四月維夏氣猶清和恭惟都運徽猷¶丈流
馬勲崇擊隼威肅民二其天神百其相台候<md:KR4d0266_SBCK_107-12a>¶動止萬福
某黄帽青鞋乗化歸盡瑶林瓊樹清䕃¶焉依空有隔千
里共明月之寄懐豈若開青雲睹¶白日之為快上言加
餐飯下言長相思使事有指¶遂歸帝所以從上雍惟日
望之¶
某疇昔之夜青燈作花破忩既晨乾鵲饒舌私自¶驚怪
<pb:KR4d0266_WYG_108-14a>
一寒如此槁木冷灰誰復以春風淑之以束¶緼煖之者
竊笑未既而江東之雲墮我林磴秦淮¶之月入我懐袖
矣字字烟霏而霧結語語金舂而¶玉應此其為賜固已
百結緑而千懸黎矣而况蛺¶蜨之羅水紋之縠雲機之
紗以換其獨速之短蓑<md:KR4d0266_SBCK_107-12b>¶五臺之花魚麗之鯊東海之碧
鱗以洗其藜莧之¶枯腸乎九頓首以謝嘉惠猿鶴亦為
之呼舞泉石¶亦為之焜燿也餞行之章蕪拙可供一莞
乃䝉蒼¶石深刻濃墨塗澤花綺縁飾覽之駭歎悚懼媿
<pb:KR4d0266_WYG_108-14b>
汗¶永詒作者之嗤㸃耳¶¶
某毣毣之謝謹列他槧兹不累繭恭審都運徽猷¶䇿冰
解漕下之勲膺日邊除書之寵裕陵聖作星¶翻漢回徽閣
華榱雲興霞蔚自非名勝莫寓直廬¶綬紫魚金蕃賜亟
拜恭惟慶愜某聞之也後賀已<md:KR4d0266_SBCK_107-13a>¶云遲惟兹孤懐戴欣靡
已戴糾書兩辱賜報殊為¶執事之勤薦紙有限求者何
窮亦安能周及也戴¶君荷稱奬感已不淺¶矣
　　　　答建昌陳知府
<pb:KR4d0266_WYG_108-15a>
某伏以即辰𤣥扈有鳴赤煒于赫恭惟判府大中¶外庸
告成為裝入覲天人送喜台候動止萬福某¶老身幽屏
何從得一望見玉山璚樹之餘映願省¶厥絪馮對越旒
扆敬賦卿月昇金掌之詩以竢厦¶成之賀¶
某洊辱遣騎墜賜誨函折屐走趨盥手披讀情誼<md:KR4d0266_SBCK_107-13b>¶獨至
感喜不勝惟兹良牧刻印昭代大樂之¶書發金匱石室
之秘以備陳農之旁搜而答賔牟¶之大問顧下取于哇
俚之蕪詞以簉諸篇末不曰¶以褧薦錦以韋先璧乎頒
<pb:KR4d0266_WYG_108-15b>
以墨本不覺汗浹背也¶摧謝不莊仰惟財幸¶
　　　　答贑州張舍人¶
某伏以即辰南風之薫時雨既降恭惟判府右史¶舍人
尊契文五月報政千里生春風謡式和幬載¶咸若台候
動止萬福某老病餘生自放于山顛水¶涯之外麋鹿之
與處鷗鷺之與渚逄者不識過者<md:KR4d0266_SBCK_107-14a>¶不問而我天上故人
獨回朝陽之暉掲五緯之芒¶毎委照衰朽于覆盆蔀屋
之下親戚李簿之歸道¶暄涼問無恙外手把一封書如
<pb:KR4d0266_WYG_108-16a>
天落雲錦也正冠¶九頓首盥手三復正退之所謂麗日
寒光之映骨¶子厚所謂垂露清風之入懐一日而兩得
之其榮¶且感宜如何也諏及易書此意尤厚盖耄者無
營¶癃者無俚則聊復呻槁簡繙蠧篋且以永日且以¶遣
心而已尚不足為京房焦贛之奴婢而况王輔¶嗣之精
微程伊川之至到亦何能窺其藩而闖其¶户哉八八之
卦亦未終編未經竄定何急于出而<md:KR4d0266_SBCK_107-14b>¶徼于傳也太史公
曰死之日是非乃定伊川先生易¶傳已成而身前尚未
<pb:KR4d0266_WYG_108-16b>
出也而况于某乎晦菴先生¶亦嘗問及嘗以家人一卦
呈之今亦呈似一本也¶苦李何必多啖啖其一恐咀之
未竟而擲棄道旁¶矣李簿云張先生詩傳已脱藁成書
矣黿鼎之側¶儻可染子公之指乎某惶恐僣稟陳幹章
絶識偉¶器文學卓越未冠擢第藉甚厥聲數年前為尉
安¶福貧到骨而益亷去已久而見思然孤寒無媒¶蹉跎
二十年矣今幸遭一代之正人莊士儒宗文¶師一顧賞
音便價十倍敢以薦諸篋櫝未滿之處<md:KR4d0266_SBCK_107-15a>¶望特輟今嵗上
<pb:KR4d0266_WYG_108-17a>
半年一京削以為之破白先生一¶唱羣賢畢和矣知眷
是恃故敢于言獨冷無挾故¶可以言仰惟財幸李簿荷
國士之遇非但廣厦之¶庇而已一衣帶水未有望見玉
山瓊樹之期願言¶省厥絪馮式如金玉即還上雍之從
以主吾道之¶夏盟¶
　　　　與隆興府張尚書¶
某伏以即辰仲夏之月南風之薰恭惟判府安撫¶華學
尚書帥閫繁雄徳威洽暢芒寒翼軫氣淑湖¶山三神致
<pb:KR4d0266_WYG_108-17b>
祥台候動止萬福某漁釣一壑麋鹿同<md:KR4d0266_SBCK_107-15b>¶羣何幸䝉庥于
仲尼覆燾之天獨恨未拜于韋伯¶星辰之履不勝大願
願言式玉啟處加愛若䕶即¶宅鈞樞用宏其施¶
某深惟大江以南督府犬牙而洪都雄峙不作第¶二唐
屬之帝子而中興之初屬之大丞相李公不以¶其上流
一都㑹故耶時則有若華學尚書厥今髙¶文絶學之英
本朝鉅人長徳之首瑞一世而福天¶下粹乎如不鷙之
鳯不觸之麐未嘗朋一善人而¶善人怙焉未嘗仇一匪
<pb:KR4d0266_WYG_108-18a>
人而匪人懼焉是非有不¶私之仁不栗之嚴裏充而表
自孚心化而目不運<md:KR4d0266_SBCK_107-16a>¶如古之所謂徳人者曷濟登兹耶
皇上因其勇退¶之不可留而屬之以上流其不輕而重
也昭昭矣¶而某也不意老退之身乃得受一㕓為氓何
如其¶喜也然父老扶杖而往觀兒童騎竹而驩迎某獨¶
不得從其後又何如其恨也泚筆奏記盖前以為一¶路
賀而後以致一已之私云仰惟財幸¶
某惶恐頓首再拜僣問容駟之門潭居之府徳星¶之聚
<pb:KR4d0266_WYG_108-18b>
蘭玉之婘尊尊幼幼即日清暑恭惟善祥叢¶委山則川
増某惶恐輒及其私大兒長孺愚騃無¶佀徼邑南昌適
有天幸遭㦸纛肇建之日首得拄<md:KR4d0266_SBCK_107-16b>¶笏拜庭以趨走仰事
五雲三台之末光敢乞廣厦¶千萬間之大庇不勝懇切
之至某塵忝正出令兄¶安國舍人牓末亦嘗屢參拜䝉
顧盼則此兒亦或¶者猶在門䦨子姪之後塵乎及此則
僣矣惟夫子¶忠恕焉¶
　　　　與隆興府趙參議
<pb:KR4d0266_WYG_108-19a>
某伏以即辰昌歜踰節安榴薦芳恭惟參議提刑¶少監
先生髙議帥閫嘉謀師律后釋憂顧天棐忠¶賢台候動
止萬福某老病餘生乘化歸盡慶雲在¶上覆露焉依侍
側云渝嚮風孤往願言綏厥泰宇<md:KR4d0266_SBCK_107-17a>¶式如玉金即隨鋒車
遂踐台斗¶某伏自發軵江介嵗在六身嘗走兵人奏記
起敬¶来年去秋移病上印自此棄官九載請老三章不¶
惟衣冠束之髙閣而已櫝研囊筆不記吾誰姓名¶羞達
于部家書問諱凂于親舊藉第令不自羞諱¶彼獨不汝
<pb:KR4d0266_WYG_108-19b>
羞汝諱乎乃至于一字亦踈于先生知¶己至深至厚者
之門此故之以栁子所謂非意也¶勢也繄我先生妙于
詩文何必減于介軒峻于徳¶望何必減于大資裕于才
識何必減于起部然芒¶寒色正實大聲閎磊磊在宇宙
間者五六十年顧<md:KR4d0266_SBCK_107-17b>¶乃與其一同其蹇而不與其兩同其
亨信矣吾道¶之艱于逢而善類之永于喟也自令子户
掾之来¶毎見必得聞靜作暄涼之詳先是羞諱之戒可
以¶破矣又作遷延之役老病故也令子下筆其布陣甚
<pb:KR4d0266_WYG_108-20a>
似項羽吏道殊精敏而潔已直道玉立竹裂所謂¶生子
當如仲謀者歟敢以為老先生賀¶
某惶恐再拜敬問師門台婘恭惟即日清暑尊穉¶咸慶
有里中委纎悉唯命某惶恐賤懇大兒長孺¶受知不淺
今學為邑于南昌正依仲尼無不覆幬¶之天百爾誨之
庇之所謂我兒即公兒也故知不<md:KR4d0266_SBCK_107-18a>¶謁而獲然申申而謁
焉仰惟財幸¶
　　　　與運使俞大卿
<pb:KR4d0266_WYG_108-20b>
某伏以即辰𤣥扈載鳴赤煒有赫恭惟交代都運¶華文
大卿尊契丈簜節光華冰漕肅給百吏霜凜¶萬家春生
三神備釐台候動止萬福契門蘭玉之¶婘尊尊幼幼受
祉山則某伏自春半衝雨江干遮¶見錦纜牙檣之下風
得一瞻青天白日之清明滿¶聴登峯造極之談咏盈襟
埃垢泠然一空所謂江¶漢以濯之秋陽以暴之者歟既
而又䝉書禮舉公¶讌之盛儀委折俎之腆賜魯之百牢
鄭之九獻何<md:KR4d0266_SBCK_107-18b>¶以尚此野人降拜何如其榮又何如其感
<pb:KR4d0266_WYG_108-21a>
也某抑¶嘗進越以吉學金廣文薦進于門下不崇朝而
提¶舉之京削如從天落有請必從有謁必獲何如其¶感
又何如其媿也聞契文數月之間榮兼三組任¶不重而
事不亦叢乎而若漕若帥若憲之政挈領¶而裘順舉一
而萬從㣲開物成務之鉅材聴逺燭¶幽之絶識泛應曲
當之敏手曷濟登兹甚盛甚服¶然再離鴛行将十霜矣
把江海之一麾駕原隰之¶四牡外庸有續使事有指動
亦頻矣嵗亦淹矣細¶書夜下甘泉朝陟私尚竊遲之也
<pb:KR4d0266_WYG_108-21b>
新帥既至文書<md:KR4d0266_SBCK_107-19a>¶少省而祥刑尚虚位未能不小勞苦某
惶恐小稟¶大兒長孺無能不才輒學為邑不寜唯犯五
不韙¶而已今兹之官如天之福乃得充下走而執鞭為¶
先驅而負弩仰戴于仲尼覆幬之天宻溉于叔度¶澄清
之陂東坡云我兒即公兒也敢以託翁歸之¶無私可也
教之誨之俾知為政之方填之撫之俾¶免淩雨之虞吾
舍魯何適矣言之煩瀆而不自知¶也惶恐惶恐未占侍
側願言省厥絪馮式如金玉¶即從上雍用光吾儒
<pb:KR4d0266_WYG_108-22a>
　　　　答太常虞少卿<md:KR4d0266_SBCK_107-19b>¶某伏以即辰仲夏之月南風之薫恭惟判府奉常¶少卿
尊契文玉立頌臺刺經作制聞樂知徳天棐¶忠賢台候
動止萬福某老病餘生乗化歸盡仰天¶上故人于非烟
倒景之表自是蚊雷隱汙渠醯雞¶處甕天何敢望分天
章而織雲錦者小兒来歸袖¶出華星秋月之書玉聫金
勾之軸藥物楮穎之贈¶若将䘏睦婣而禮髙年之為者
愆邁之人何以得¶此于夫子通貴之門也九頓首而三
<pb:KR4d0266_WYG_108-22b>
歸依其何感¶如之東坡云君如大江日千里我如此水
千山底¶邈無瞻髙明聴清越之期願省厥絪馮式如金
玉<md:KR4d0266_SBCK_107-20a>¶用對于掌制進讀之拜¶
某頃寄奉懐之唐律情之所至而形為聲畫者正¶如菀
栁嘒嘒之蜩草根喓喓之蟲耳若繩之以敲¶金擊石雲
和孤竹之大音則陋且麽矣賡句下逮¶所謂突過黄初
壓倒元白不啻也回視倡者徒有¶或百步而後止耳至
于近作一軸如槿花朝暮相¶催君莫問一邊零落一邊
<pb:KR4d0266_WYG_108-23a>
開如乍開乍闔月穿雲¶如猶有舊時雙照淚而今不忍
十分圓如木犀天¶上移来和月種如年来只有賀人書
如問大鈞縱¶然不得文章力也向連山去作州如夜永
只憐燈<md:KR4d0266_SBCK_107-20b>¶是伴秋涼最許簟先知數盡更籌忩送曙起来
贏¶得髩成絲如九日年来只有身窮健莫把茱萸浪¶自
愁如篷底吟哦詩有味胸中磊塊酒無驩故人¶莫枉綈
袍意范叔猶能忍一寒如燭短怕更長如¶燕使方将接
踵至淮民未有息肩期如虎皮皮在¶有餘威如滿懐冰
<pb:KR4d0266_WYG_108-23b>
雪中秋月過眼鶯花上苑春如¶一别十年難再逢至莫
為元規扇障風此又珠中¶之徑寸玉中之連城也和林
正父八句皆竒此尤¶難者所謂夫子奔軼絶塵而回瞠
乎其後¶矣侯喜曰弟子伏矣<md:KR4d0266_SBCK_107-21a>¶某惶恐頓首再拜敬問契家蘭玉之婘即日清暑¶恭惟
尊尊幼幼隤祉山則有廬陵委願奉教小兒¶幼輿進拜
既辱先生長者與其進又辱盛禮燕集¶誨言周諄褒字
舊絢闔宗榮感喋喋何足以謝姟¶兆之一二
<pb:KR4d0266_WYG_108-24a>
　　　　再答虞少卿¶
某已端拜天落雲錦之書亦既顓顓奏記以謝嘉¶惠矣
而别紙之誨又特達以先國太美檟窀穸之¶銘詩詭之
于愚懵不能文者承命恍駭懍莫敢當¶切惟聖主在上
文治煥然慶霄所覆萬物五色一<md:KR4d0266_SBCK_107-21b>¶時儒宗文師老于文
學者麐儀鳯師金舂球鳴如¶司馬班范如舒向卿雲如
韓之日光玉潔如桞之¶芒寒色正如本朝之歐蘓曽王
者磊磊相望契文¶渡銀漢厯咸池而不酌顧乃過潢汙
<pb:KR4d0266_WYG_108-24b>
行潦牛蹄&KR0034;井¶而&KR0445;焉何也契愛不淺命戒甚榮又不
容趨風以¶避掩耳而走黽勉授簡以塞盛意敬書丹封
以呈¶似悚仄悚仄¶
　
　
　
　
　¶誠齋集巻一百八¶
<md:KR4d0266_SBCK_108-1a>¶
<pb:KR4d0266_WYG_109-1a>
欽定四庫全書
　誠齋集巻一百九¶
　　　　　　　　　　　　宋　楊萬里　撰
　¶　尺牘¶
　
