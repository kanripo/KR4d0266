# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:14.684798
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 101
#+PROPERTY: FILE SB04n0515-101誠齋集-卷第一百一.
<pb:KR4d0266_SBCK_101-1a>¶
誠齋集巻第一百一¶
　　　　　　　廬陵楊　万里　廷秀¶
　雜著¶
　　祭文¶
　　　祭張魏公文¶
具官楊某謹以清酌之奠西望慟哭百拜致祭于¶
近故大丞相少傅魏國張公先生之靈嗟呼殄㾕¶
之悲天人丕同同至極者孔明與公敵人骨驚中¶
原欲平厦屋垂成而折其甍孰䘮孔明非天而天¶
孰䘮我公天而非天胡為乎天天厭漢也胡為非¶
<pb:KR4d0266_SBCK_101-1b>¶
天天　宋睠也　宋睠則那而奪其老天不其奪¶
天不其保叔破且斧叔毁孔日天而能保則揠其¶
舌公未再相國人曰賢公既再去左右乃驩謂公¶
賢矣莫留其皈公不賢矣國人我欺招以萬口麾¶
以一手一不勝萬其然其否彼退則憂公進則憂¶
憂同而殊家國之謀正叔之學公則心之君實之¶
德公則身之因心以身因身以君正君以　祖¶
太　太　真　仁相于兩朝暮年㫷月日洗天澄¶
淮妥江謐㫷月乃尒胡不百年公而百年公無地¶
安公今安矣民則艱矣呼公不聞民則澘矣踽踽¶
<pb:KR4d0266_SBCK_101-2a>¶
小子受知惟深道學之傳可諼于心報公則無雨¶
以清血爼以名誼㪺以誠實羸然倚廬莫望䘮車¶
千里一觴公其吐諸¶
　　　祭羅季呂文¶
惟靈薿而不穡蕖而不菂有欎斯榦而不千尺不¶
惟天倫滴淚到泉凢我昬友誰其不澘子之尊公¶
非異人望心子目子搏扶而上心久益堅目久而¶
穿豈子願然則懸乎天天司下人培淑霣慝子慝¶
則無而至此極春如其容淵如其中蔚如其詞竟¶
不其逢吾文則蕪聊復子尉子知不知吾涕則費¶
<pb:KR4d0266_SBCK_101-2b>¶
　　　祭劉公佐致政奉議文¶
疇昔之秋我徃拜公公老不扶𩯭顔白紅秋又聿¶
至則聞公病我首斯經莫或遑省云何不淑遽至¶
於斯以哀弔哀有國無之我不知公知公者天弟¶
仕兄及徳髙於年子賢而文我友之冕義均孔懐¶
豈待姻婘申以姻婘两翁私憂曰予两家百世相¶
繆其憂則私其意不私交不金石義斯磷緇公今¶
千載言復奚益一觴觴公有淚沾臆¶
　　　祭趙子顯直閣文¶
具位楊某謹東望慟哭百拜謹以清酌之奠致祭¶
<pb:KR4d0266_SBCK_101-3a>¶
某官之靈嵗在辛巳虜酋跳邊謂吾大江可投以¶
鞭諸將千屯雲崩濤退天子自將與虜作對大江¶
之濵有金其城　然孤堅虜不敢攖匪城斯畏伊¶
人斯忌其人為誰趙公刺史城以公崇江以公深¶
餉以公豊虜以公擒公忠而勞民感以&KR0108;南國既¶
寕公㓛誰問䑓閣造天不以公登灧澦如象乃以¶
公行蜀天遼遼公以䘮返摧國之楨萬心一怨嗟¶
我孤窮恩深惟公赴告來思悲填于胸職思其守¶
莫哭于柩挹醴注兹詞以為侑¶
　　　　祭九叔知縣文¶
<pb:KR4d0266_SBCK_101-3b>¶
嗚呼惟我與公豈如他人族則小踈情則至親名¶
則二人實則一身自㓜至壯于學于仕我有公随¶
公無我棄公唱我和疇同疇異我少也賤無廬于¶
郷流離之悲我豈無腸公曰子皈子生我里他&KR0022;¶
之人何得留子卜鄰接屋此心疇知竹林之遊老¶
以為期别公三年此豈曰乆如何公皈乃在于柩¶
我忽無公如厦失梁如駕失輈如涉失航天乎痛¶
哉焉用呼天曰天與善公胡為然厥操栢竹厥德¶
亀王厥詩厥文凢今之獨天不祐曷付之兹既曰¶
付之曷不祐之西垣南䑓皆公知已薦口方開公¶
<pb:KR4d0266_SBCK_101-4a>¶
則已矣我以官拘㑹哭則那寓辞一哀公乎柰何¶
尚饗¶
　　　祭虞丞相文¶
具位某謹以清酌之奠西望再拜致祭于近故宣¶
撫少保左丞相先生之靈嗚呼獷彼元顔猘于淮¶
壖氣無長江不曰投鞭錡也既退&KR0096;也亦潰孰宣¶
王靈式遏狂悖公以書生雍容請行澹乎無營安¶
乎無驚矢而石而公則身之有殞我躬無傷我師¶
三軍一人萬人一心彼自送死無勞我擒長蛇噬¶
矣公其殪矣有昊圯矣公其起矣宗祏殆公其妥¶
<pb:KR4d0266_SBCK_101-4b>¶
矣黔黎泯矣公其拯矣其後十年乃相吾君進退¶
速遲盍詢國人人曰公來四方庻平公曰吾皈西¶
鄙匪輕俾民知兵俾兵知耕&KR0258;渭之濵前無孔明¶
大㓛垂成大星夜堕我師相泣彼虜交賀公宅于¶
揆人或公咎今皆公思公豈復有維彼之人於公¶
曷畏曷存而忌曷亡而喜維此之人於公曷疑曷¶
生而譏曷没而思在昔聖賢疇免乎是苟無天日¶
我心則媿維公平生憂國如酲齊志下泉目其能¶
瞑昔公在位如冨范韓古風蕭蕭公欲追還率𥸤¶
衆俊載飛載集而我何為亦寘百執我思其人玉¶
<pb:KR4d0266_SBCK_101-5a>¶
立長身凜然目中御風駕雲思之彌近忽然彌逺¶
西望岷峨有淚如綫嗚呼哀哉尚饗¶
　　　祭汪氏夫人文¶
嗚呼近世大家孰振厥華于江之涯維王與汪于¶
閥有光巋然相望有齊夫人維汪之孫王氏是嬪¶
茂族相輝是似是宣孰盛與夷象服沃如壼彝穆¶
如婦德肅如邦君之來魚軒則偕鵲巣與儕云胡¶
不淑逝者其速隕霜于菽菲然醴饔不　不豊小¶
君之恭¶
　　　汪氏夫人路祭文¶
<pb:KR4d0266_SBCK_101-5b>¶
夫人所怙肇自幕府扶日御天再考宋宇遂相光¶
堯宅是元輔中興疇庸其孰與侣如夏女艾如周¶
山甫如漢鄧禹如唐尚父盛徳所流實潤實溥是¶
生夫人典則有裕蘋蘩中清環珮中矩謂天不祐¶
德豊厥付謂天不&KR1135;齡嗇厥與邦君方昌雲翔風¶
翥諸&KR0048;玉立継継多譽偕老之章陟屺之句遂廢¶
此詩誰謂荼苦江水沍只江日暮只靈載路只歆¶
此醑只¶
　　　祭羅元忠文(代内)¶
嗚呼手足之親實維八人三兄五妹相依以生仲¶
<pb:KR4d0266_SBCK_101-6a>¶
氏夙䘮伯氏継徃維我季兄既老益壯嗟我夫婦¶
宦游東西庚寅之别五年乃皈昨一見兄已有病¶
顔今升兄堂兄聿蓋棺長松既仆小草何附蒼天¶
蒼天有此惻楚翩翩者旌近彼幽宫一觴永訣悲¶
不可終¶
　　　祭三十五叔婆蕭氏文¶
於穆夫夫憲部之孫大夫之婦保昌之嬪廼玉厥¶
德閨中維則賛賛保昌俾劬厥職保昌倦飛棄官¶
言皈二老其皤松雪相輝教子弄孫芝秀蘭茁慶¶
流如川有溢無竭保昌既逝夫人獨存如彼靈光¶
<pb:KR4d0266_SBCK_101-6b>¶
巋然益尊云胡不淑諼草斯瘁美檟斯殪象服斯¶
閟嗟我先妣㓜失外家鞠于夫人德豈有涯我見¶
夫人如妣存焉皈而不見淚如迸泉尚饗¶
　　　祭劉雩都先生夫人彭氏文¶
疇昔零陵師生同僚日親範模日聆英韶既而两¶
家復締姻好先人康强先生未老繄我老母相從¶
夫人尊酒徴逐两家如春嵗在甲申我失所怙曠¶
曠無依視師猶父先生継徃夫人白首两家北堂¶
二老眉夀如何不淑夫人隕傾赴告鼎來令人怚¶
驚懿懿夫人淑問有耀班姑之文孟母之教昆我¶
<pb:KR4d0266_SBCK_101-7a>¶
先生丕崇厥門命服有華丕顯厥身既貴且耋夫¶
復奚憾家失賢母子孫之&KR0579;我將使指詔遄其行¶
弔之不得有慟失聲尚饗¶
　　　祭張欽夫文¶
具位某謹以清酌之奠致祭于近故欽夫安撫左¶
司之靈嗚呼孰航斯世不挾斯噐舎失即雉孰玉¶
厥躬不瑩厥蒙宵征不烽古我&KR0467;聖天實鐸之洌¶
彼淵泉飲者酌之學外曰政人外曰天兹不曰欺¶
天其厭旃孟聞諸伋程聞諸孟伋聞諸参参聞諸¶
聖聖也析薪疇荷其重程也執柯實冑其冡孰冡¶
<pb:KR4d0266_SBCK_101-7b>¶
乎程紫巖先生紫巖有子紫巖是似紫巖南&KR1332;胥¶
為後前聖域有疆南&KR1332;拓之聖門有鑰南&KR1332;廓之¶
聖田有秋南&KR1332;穫之我稼在圃其榖士女其饗有¶
昊其烝皇祖云胡不淑上天雨霜嘉榖既零我心¶
孔傷孰琢我璞孰斤我堊孰疢我藥九京不作豈¶
我之私甿失母慈士失宗師&KR0022;失𠋣毘已乎南&KR1332;¶
不耉其年不遐其騫天胡云然延顔之光揭孟之¶
芒昭囬彼蒼公未或亡嵗在辛夘脩門諸離相從¶
濠梁白首為期誰謂此别是曰永訣淚盡眼枯續¶
之以血嗚呼哀哉尚饗¶
<pb:KR4d0266_SBCK_101-8a>¶
　　　祭葉夫人文¶
嗚呼結縁懸黎生於玉山火齊照乗出於龍淵世¶
無賢母安得賢子山淵欎葱珠玉是似於穆夫人¶
禮儀閑閑圖史拳拳言徳安安吉蠲蘋蘩肅雝佩¶
環訓子其勤建家其艱式洪其源式崛其門象服¶
脂田龍光便蕃中庭有蘭中堂有萱豈曰家慶衣¶
冠之盛夀母之頌彤管之風變為蓼莪其誰弗恫¶
其昔與賢子同科同舎東傾西應志無殊者升堂¶
拜母此禮末陳生芻一束哭以斐尚饗¶
<pb:KR4d0266_SBCK_101-8b>¶
¶
　　　嘉定元年春三月男　長孺　編定¶
　　　端平元年复五月門人羅　茂良　校正¶
誠齋集巻第一百一終¶
