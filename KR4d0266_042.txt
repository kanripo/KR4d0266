# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:11.918192
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0515-042誠齋集-卷第四十二.
<pb:KR4d0266_SBCK_042-1a>¶
誠齋集卷第四十二¶
　　　　　　廬陵楊　万里　廷秀¶
　詩¶
　　退休集¶
　　　題曽世夫頥齋¶
吾友子曽子滋蘭澗溪幽葯房動波底韋編著(斫)¶
床頭夢吞六畫香身從三聖游上瞻𡵨山開下聆¶
雷聲收告干閟霊亀潜淵騎玉蚪食菲足自養朶¶
頥非所求一朝浮洛書緑字献禹疇分半啖虞翻¶
相視一笑休¶
<pb:KR4d0266_SBCK_042-1b>¶
　　　曉起¶
霜挾清寒凍殺人袖中十指怯頭巾金箆落地拾¶
不得却是穿䆫曉日痕¶
　　　月午¶
掲竿借日自烘衣背立睛暄片子時雪後春生人¶
未覺弄絲蟢子獨先知¶
　　　賀胡守寺正禱雪響應¶
廬陵新事一竒絶老農七年不識雪史君領取六¶
花來一夜九天開玉闕萬家鑄作銀樓䑓千峰琢¶
出瓊崔嵬頻歳魃児崇　椏來秋雲子如芋魁老¶
<pb:KR4d0266_SBCK_042-2a>¶
夫與雪亦乆别膝六参儂永普說為渠拈此一辨¶
香今身胡姓前身黄只愁頴川㱕廟堂不愁寰宇¶
無豊穰東閣官梅應觧語緑毛么鳯仍能舞合詞¶
再拜壽史君滿為天花中玉醑¶
　　　十二月二十七日立春夜不寐¶
冬夜嫌長只望春春宵又永更何言睫梢強合終¶
無睡脚底相摩也不温竟夕松風聴到曉忽明燈¶
火看來昬擁紬却起䝉頭坐顧影真成一病猿¶
　　　送黄㡬先司户¶
吾友黄編修用不究其挾有子傳父書潜心泣麟¶
<pb:KR4d0266_SBCK_042-2b>¶
業胸中石渠賸筆底秋鷹㨗蟾兎贈一枝衣鉢續¶
四葉不應千里來乃欲一揖别恰當新酒熟幸與¶
故人接細酌且短檠軟語更長鋏去去謁九扉天¶
路看髙躡¶
　　　寄題南昌尉廳思賢亭¶
　　南昌尉廳之右有孺子墓墓前故有思賢亭¶
　　中更兵餘亭毁墓湮今尉剣津張敬之因葺¶
　　公𪠘披榛得墓按圖諜墓旁有九里井求之¶
　　得井又有甿耕桓伊墓下得甓三𣢾識云晋¶
　　平南將軍墓去聘君墓七里驗其遐邇而信¶
<pb:KR4d0266_SBCK_042-3a>¶
　　因表其墓復其亭云敬為賦之¶
有客栖霞外無名涴黨中南州一髙士東漢獨清¶
風舊國已禾女荒阡猶石翁更煩吹笛魄端為洗¶
榛叢¶
　　　甲子初春即事¶
老子燒香罷蜂児作隊來徘徊繞襟袖將謂是花¶
開¶
臘去寒猶在春來花未開東風忽然到放盡一園¶
梅¶
徑李渾穠白山桃半淡紅杏花紅又白非淡亦非¶
<pb:KR4d0266_SBCK_042-3b>¶
穠¶
只有觀書樂其如病眼何伹令吾意適不必卷頭¶
多¶
驟暖如初夏通身退裌衣只言寒已去却等五更¶
㱕¶
人怨花遲發天教暖早催不知要催落却道是催¶
開¶
　　　二月十四日曉起看海棠¶
過雨天猶濕新晴日尚寒懸知曉粧好破霧急來¶
看¶
<pb:KR4d0266_SBCK_042-4a>¶
初日光殊薄晴梢露正濃真珠粧未穩更着栁邊¶
風¶
晩得看花訣丁寕趂絶農乗他醉眠起别是一精¶
神¶
四面花光合一身香霧紅忽從霞綺上跳下錦城¶
中¶
花宻無重數看來眼轉迷化為花世界忘却日東¶
西¶
外種百來樹中安一小亭放眸紅未了紅了是天¶
青¶
<pb:KR4d0266_SBCK_042-4b>¶
老子侵星起蜂児先我忙淵才無鼻孔信口道無¶
香¶
除却牡丹了海棠當亜元豔超紅白外香在有無¶
間¶
　　　寄題袁機仲侍郎殿撰建溪北山四景¶
　　　　妙淨菴¶
韓子不肯佛饒操苦出家何如妙淨老紫橐碧蓮¶
花¶
　　　氷壷閣¶
竹國風世界梅兄雪友朋地清無可比且道玉壷¶
<pb:KR4d0266_SBCK_042-5a>¶
氷¶
　　　玉虹橋¶
銀河月外來玉虹天上落騎虹弄銀河人間無箇¶
樂¶
　　　抗雲亭¶
脚底一朶雲乗之繞空碧前身王子喬今代李太¶
白¶
　　　題張季長少卿飾菴名取告詞云學足以¶
　　　自飾¶
吾友張飾菴學到賁上白真賁初非文至飾亦無¶
<pb:KR4d0266_SBCK_042-5b>¶
色君看瑄玉姿豈借青黄飾寳氣不自中白虹貫¶
空碧飾菴隱岷嶺英名震京國魯論感鳯歎春秋¶
辯麟獲孝廟聘丘園有來校墳籍光皇訪忠賢再¶
起貳卿棘未應兩朝舊不侍九重側訓詞掲昭囬¶
聖意深記憶盍㱕賛人文小却猶講席未要從子¶
真帶月耕巖石¶
　　　十山歌呈太守胡平一¶
　　螺岡市上悪少為群剽掠行旅民甚病之太¶
　　守寺正胡公命賊曹禽其魁杖而屏之逺方¶
　　道路清夷遂無豺虎塗歌野咏輙摭其詞櫽¶
<pb:KR4d0266_SBCK_042-6a>¶
　　括為山歌十觧庻采詩者下轉而上聞云¶
豺虎深交鴈鶩行到官管取汝無妨只將剽刼為¶
喧閙喝放㱕來儘陸梁¶
群盗常山蛇勢如一偷捕獲十偷挾十偷行賂一¶
偷免百姓如何柰得渠¶
塗客前春荷一豬城門賣得兩千餘明朝囬到石¶
斧嶺連喫數刀今在無¶
說似行人且細聼螺岡門外莫宵征前頭石斧韓¶
婆嶺第一單身不要行¶
後趙前丁兩使君群偷望見揔星奔後人却笑渠¶
<pb:KR4d0266_SBCK_042-6b>¶
儂猛仁及偷児不及民(器之推折賊脚/丁卿季囚賊士牢趙)¶
王黄二盗乆馳聲手棒腰刀白晝行逢著村人持¶
一物喝令放下敢誰爭¶
近有村人帶血論使君親與験傷痕鶩行剛道非¶
行刼只是行人兩作喧¶
賢尹如何受吏謾青天白月萬人看忽然一展霹¶
靂手盡杖偷魁竄逺蠻¶
北門今早頓然清懷璧操金儘夜行却有一般可¶
憐底群偷枉却費家兄¶
行人滿路喜歌呼小盗何須辱廟謨早箇使君㱕¶
<pb:KR4d0266_SBCK_042-7a>¶
鼎軸為禽頡利繋單于¶
　　　五月十六夜病中無聊起來歩月¶
抛官放浪十三年底事今年病嬾殘舊徤肯饒梅¶
&KR0933;索新羸翻羡竹平安¶
無求不必位三公一飽何須禄萬鍾只有人生安¶
樂好享他明月與清風¶
人睡兮酣雞未知起來呌轉月華西南風吹落北¶
斗柄細數月中丹桂枝¶
夏日雖炎夜却清四更還更勝三更露從玉兔鬚¶
根落風在銀河浪底生¶
<pb:KR4d0266_SBCK_042-7b>¶
道是月明星便稀阿瞞此句未為竒今霄斗柄也¶
不見一鏡孤光天四垂¶
　　　題李季章中書舍人石林堂¶
紫㣲仙人今太白不愛好官愛竒石頃從道山㱕¶
雪山一葉漁舩一横笛舩過宣池月滿空乗雲飛¶
上九華峯十指一掇九芙蓉和月擎取㱕舩中㱕¶
到鴈湖秋水碧萬斛酒舩觴九客蟇頤諸峰作不¶
速不待折簡登几席儂與石兄殊不踈問訊别來¶
安稳無(冠拜之呼為石兄云/米元章見竒石具衣)¶
　　　與長孺共讀杜詩¶
<pb:KR4d0266_SBCK_042-8a>¶
病身兀兀腦岑岑偶到児曹文字林一卷杜詩揉¶
欲爛兩人齋讀味初深斵肝枉却期千載漏眼誰¶
曽更再尋筆底姦雄死猶毒莫將饒舌泄渠心¶
　　　食蓮子¶
白玉蜂児緑玉房蜂房未綻已聞香蜂児觧醒詩¶
人醉一嚼清氷一嚥霜¶
城中蓮子買將㱕未問嘗新早與遲偶憶湧金門¶
外曉畫舩帶露摘來時¶
戢戢蜂児出露房未生翅股及鋒芒丁寕莫遣他¶
人剥要染儂家十指香¶
<pb:KR4d0266_SBCK_042-8b>¶
　　　族人同諸友問疾¶
老無星事可營為政是長閑好病時兩脚倦行嬴¶
得坐一生欠睡頓(聲/上)還伊夢聞有客欣然起児道¶
勤翁乃爾癡抵掌縱談天亦笑此身安否更曽知¶
摩詰沉痾未易排文殊一問失妖災老夫何幸君¶
賢集倒屣出迎雙眼開語造極時全愈了病知客¶
去即重來呼児細㨂新書䇿体不佳時看一囬¶
　　　病中復脚痛終日倦坐遣悶¶
滿眼生花雪滿顛者稀又過四雙年誰知病脚妨¶
行歩只見端居道坐禪隨扇几旁猶嬾拾撿書牎¶
<pb:KR4d0266_SBCK_042-9a>¶
丁更能前世人緫羡飛仙佀我羡行人便是仙¶
　　　六月二十四日病起喜雨聞鸎與大児議¶
　　　秋凉一出游山¶
末伏將催中伏休怱怱送夏又迎秋暑中竹色風¶
仍雨病裏鸎聲喜破愁大熟十年無此作㣲生一¶
飽更何求急須剰蹈蓮花麴藥玉新舩待拍浮(年/五)¶
(花作趙/酒法用蓮)¶
病勢初來敵頗強排山倒海也難當老夫笑把東¶
西玉堅子難蔵上下盲酒陣時聞報三捷詩壇元¶
不費單槍夜來夢入清凉國風月氷人别是郷¶
<pb:KR4d0266_SBCK_042-9b>¶
暑氣朝來掃地空南風畢竟讓西風秋生楚尾呉¶
頭外凉殺天涯地角中萬疊山連千澗水雙行纒¶
伴一郫筒初程道是窮忙着且宿東山東復東¶
　　　雨後曉起看山¶
晨起出蓬户換却隔水峯細看只舊山色與昨不¶
同雖經夜來雨未必有許㓛雲師挈衆巉置在藍¶
水中沙土俱緑淨草樹添青葱不然近秋衰那得¶
還春容此意殊不淺要將調詩翁判断索一語可¶
惜語不工正使語工着不如山色濃¶
　　　病中七夕¶
<pb:KR4d0266_SBCK_042-10a>¶
良辰美景底須來苦惱如山正滿懷蟬度清歌侑¶
溪栁花吹黄雪灑官槐新秋風物俱堪賞乆病心¶
惰自不佳說與児童休乞巧老夫守拙尚多乖¶
　　　秋熱¶
今年秋熱倍常年更住西峯落照村最是櫻桃梢¶
上日裴囬不落等黄昏¶
　　　食菱¶
雞頭吾弟藕吾兄頭角嶄然也不爭白璧中蔵煙¶
水晦紅裳左祖雪花明一生子木非知巳千載霊¶
均是主盟每到炎官張火傘西山未當聖之清¶
<pb:KR4d0266_SBCK_042-10b>¶
　　　晚酌¶
暑天寒果飣來餞水果清於木果休蓮入新秋何¶
便瘦菱沉到底竟能浮山泉釀酒香仍冽野蔌堆¶
盤爽更幽方丈食前非不愛風蟬一腹飽詩愁¶
　　　七夕後一夜月中露坐¶
火雲散作欎金雲簷際移床偃病身古井石崖新¶
汲水花洲苔砌蕩晴塵風纔小動即停吹竹自不¶
凉那及人獨感今霄上弦月桂梢分露滳紗巾¶
今古詩人愛月圓未堪商略玉嬋姢脩眉半璧各¶
自好團鏡磨鎌俱可憐一夜一般新様出㡬囬㡬¶
<pb:KR4d0266_SBCK_042-11a>¶
換為人妍教渠也學金鴉扇未必清光直一錢¶
　　　夜熱不寐曉起歩溪上¶
夜氣積到曉㣲凉方滿川老夫乗早起落月正姢¶
然拄杖了疲擔行人憩痛肩勞生誰獨免客路最¶
堪憐¶
　　　寄題趙漕秘閣東山堂(充夫)¶
阿且東山著乾坤十雨世界三登村阿安東山著¶
一身白雲保社明月鄰此山秪合館此客千載阿¶
誰敢爭席趙侯玉立隆準孫洗空凢馬追古人千¶
山萬水略行徧一錐卓住東洋岸東洋山麓東復¶
<pb:KR4d0266_SBCK_042-11b>¶
東築堂折簡招兩公倒提北斗酌銀漢霊山作樽¶
江作鍾浩歌小袖經綸手笑與兩公舉天酒東山¶
今屬趙家莊敬請兩公遷别郷¶
　　　送吉州觧魁左人傑詣太常(五/年十)¶
髙皇一馬化龍日臨軒䇿士誰第一玉山山下汪¶
端明年財十八第一人聖上來年集英殿黄繖中¶
央横玉案何人再續老尚書禾水左家千里駒春¶
秋三傳貯胸臆買紙待傳晁董䇿君才盍與汪相¶
先君年更少汪兩年¶
　　　送左元規三詣太常¶
<pb:KR4d0266_SBCK_042-12a>¶
晋侯三駕楚莫爭薛侯三箭天山平江西今代再¶
丘明親到杏壇授麟經筆陣獨掃萬人軍兩魁槐¶
花再薦名來年蘭省與集英三元不數馮家京¶
　　　送廬陵宰趙村老¶
趙侯龍種秀天潢金玉肝脾錦繡腸未復九人黄¶
閣相猶堪三字紫㣲郎飢餐蘭菊枝枝月醉灑雲¶
煙句句霜誰與邦民頌遺愛老夫端欲續甘棠(宗/唐)¶
(趙大本除西掖/子相者九人近丹)¶
　　　送項聖與詣太常¶
盧溪書院一畨新千里學子來如雲天教書院名¶
<pb:KR4d0266_SBCK_042-12b>¶
日起速化先從主人始主人主盟為阿誰楚漢名¶
家今項斯胸中五車載書卷筆端三峽傾氷硯魯¶
秉周禮說一經有司把燭題秋薦鵠𫀆詣闕栁袍¶
㱕來年書院更光輝¶
　　　淋疾復作醫云忌文字勞心曉起自警¶
半似枯禪半似癡也無何慮與何思偶看清曉雙¶
雙蝶飛徧黄花一一枝¶
荒耽詩句枉勞心懴悔鸎花罷苦吟也不欠渠陶¶
謝債夜來夢裏又相尋¶
　　　題朱伯勤千峯紫翠樓¶
<pb:KR4d0266_SBCK_042-13a>¶
秀嶺西頭鳯嶺東周曹略數一千峯商量没頓新¶
樓處頓著(灼/音)穠藍釅紫中¶
一色千峯翠作圍忽然齊換紫綃衣客來欲識樓¶
中景秪等金鴉浴海時¶
　　　昜允升畫像賛¶
踈髯撚欲無短鬢搔已禿定知得句來暗喜見眉¶
目¶
　　　嚴陵决曹易允升自官下遣騎㱕冩予老¶
　　　醜因題其額¶
玉泉半潭氷釣䑓萬岳雪汝徃訪客星剰挾一磨¶
<pb:KR4d0266_SBCK_042-13b>¶
衲¶
　　　又自賛¶
清風索我吟明月勸我飲醉倒落花前天地即衾¶
枕¶
　　　寄題永新昊天觀賀知宫方外軒¶
君家秘監唐詩客飲中八仙渠第一君家水部晋¶
仙真曽拜東封玉路塵秪今孫子方外士羽衣霞¶
佩雲為袂月下維山吹鳯笙霧裡華陽割龍耳何¶
當踞亀食蛤蜊大嚼碧藕嬉瑶池若見君家兩仙¶
伯為儂寄聲好將息¶
<pb:KR4d0266_SBCK_042-14a>¶
　　　寄題萬安蕭和卿雲岡書院¶
君不見南軒先生以道鳴嶽麓書院陶諸生君不¶
見晦菴先生妙經學廬山書院榜白鹿吾郷蕭君¶
八葉孫雲岡築齋髙入雲芝蘭玉樹爭績文江湖¶
鵠袍爭駿奔願師朱張兩先生駟馬髙蓋塞里門¶
　　　題王晋輔專春亭¶
向來王家癖於馬今來王家癖於花洛陽城裏花¶
如海一半移取來君家此花就中最穠麗姚家黄¶
兼魏家紫花王更有王中王看却姚魏千花降一¶
春好處君知否上已前頭寒食後千花不用妬渠¶
<pb:KR4d0266_SBCK_042-14b>¶
伊此外春光更屬誰¶
　　　題王晋輔桂堂¶
諸天别有金色界金粟如來更竒怪玉露洗面晞¶
金風黄雲迎下月姨宫未與群芳較顔色寒香世¶
界誰較得一箇世界一粟中萬粟世界香無窮詩¶
人夢入廣寒殿香殺詩人天不管¶
　　　贈臨川嚴泰伯秀才¶
臨汝嚴夫子搘笻扣敝廬文如漆園壯人似客星¶
孤善相遺驎瘦深参得腹腴行看最先進辨論詘¶
諸儒(數詘莊周後為嚴子/嚴㓛最先進辨論大臣數)¶
<pb:KR4d0266_SBCK_042-15a>¶
　　　送羅季周主簿之官八桂¶
憶昔相從夜誦時子垂兩髧我初髭梧桐葉落猶¶
無睡桃李春㱕緫不知我已懸車老巖岳子方㪘¶
板走堦墀莫嫌衰病人皆棄桂嶺梅花寄一枝¶
　　　乙丑改元開禧元日¶
開禧元祀更元正宿兩新收放曉晴夜半梅花添¶
一歳夢中爆竹報殘更方知人喜天亦喜作麽鍾¶
鳴雞未鳴老子年齡君莫問屠蘓飲了更無兄¶
　　　立春日¶
何處新春好深山處士家風光先著栁日色𣢾催¶
<pb:KR4d0266_SBCK_042-15b>¶
花¶
　　　寄題鄒有常愛蓮亭¶
道郷先生有族子卜築冨川弄江水更穿兩沼磨¶
碧銅分種芙蕖了秋事一沼花白一沼紅新亭恰¶
當紅白中此花不與千花同吹香别是濂溪風¶
　　　題分冝李少度燕谷¶
君不見向來吹律談天衍能令寒谷囬春暖君不¶
見秪今桂山謝艮齋能囬燕谷為春䑓謫仙耳孫¶
有仙骨家傳謫仙好風月斸開别墅一谷中管領¶
春光醉煙雪艮齋作記印此山山與主人千載傳¶
<pb:KR4d0266_SBCK_042-16a>¶
谷中花柳莫放過乞取風月三千篇¶
　　　荅胡伯圎贈詩¶
澹老郎君阿永賢渥洼財駕折金鞭只今兩子似¶
連璧一建雙旌開二天白馬將軍震交阯青錢學¶
士即甘泉弟兄蕙茂仍蘭發頓有機雲在眼前¶
　　　荅胡仲方贈詩¶
疇昔昭王渡楚江得萍斗大嚼甘芳因君黄綬作¶
此縣問古青蘋何處郷民樂弦歌愛言偃天將桃¶
李醉河陽望郎舊說為邑宰邑宰今看為望郎¶
　　　病中春雨聞東園花盛¶
<pb:KR4d0266_SBCK_042-16b>¶
萬類欣欣一老悲物華豈是不佳時病夫自與春¶
無分好景非於我獨遺花底報來開已閙雨中過¶
了更曽知風光九十今強半又約芳菲隔歳期¶
　　　雨霽看東園桃李行溪上進退格¶
藥裏関心正腹煩強排孤悶到東園行穿一一三¶
三徑來徃紅紅白白間繞樹仰看渾不見隔溪囬¶
望不勝繁村村桃李家家栁脚力酸時坐¶
　　　春盡夜坐¶
春光草草病中休病眼逢春道是秋秪有青燈憐¶
此老伴人無睡照人愁¶
<pb:KR4d0266_SBCK_042-17a>¶
疾痛呼天天豈知知而不管亦何為偶拈白傳長¶
慶集又得驩欣片子時¶
病夫說病訢旁人他自開眉我自顰後有病夫看¶
病句不須告訴亦沾巾¶
　　　去歳四月得淋疾今又四月病猶未愈¶
去歳四月病如今一歳來越吟三百日凉劑二千¶
杯極痛過(聲/平)於割通身緫是灾花時乆断酒紅藥¶
為誰開¶
　　　自遣¶
莫將一病苦憂煎山尚能游石可眠匹似病風兼¶
<pb:KR4d0266_SBCK_042-17b>¶
病脚老夫猶是地行仙¶
　　　乆病小愈雨中端午試筆¶
病較欣逢五五辰宫衣忽憶拜天恩舊時疊雪含¶
風眼今看空山雨㸃痕¶
愛與陳玄酷作縁餘波染指黒爛班呼童汲水無¶
來底自掬垂簷一滳慳¶
春去無花可得攀石榴不艶却明鮮昨朝花發今¶
朝落留得梢頭一蒂看¶
月季元來挿得成瓶中花落葉猶青試將挿向蒼¶
苔砌小朶忽開雙眼明¶
<pb:KR4d0266_SBCK_042-18a>¶
　　　送吉州太守胡平一寺正赴召¶
憶昔乾道游璧水君為秀孝儂博士逮今嘉泰㱕¶
青原儂為州民君剌史人生離合風中雲白髮相¶
逢有㡬人與君相逢又相别不待折栁眉先顰如¶
君豈弟民父母春風風人夏雨雨忽然一夜飛秋¶
霜驚殺鴈鶩兼犲狼政聲無翼到天上玉皇詔君¶
登廟廊郎星卿月小借路金華玉堂即髙步中與¶
賢関育鳯麟向來未有秉鴻鈞秪今丞相破荒了¶
第一衣鉢當傳君¶
　　　病起覧鏡¶
<pb:KR4d0266_SBCK_042-18b>¶
病起長新骨居然非舊容眼添佩環帶腰減採花¶
蜂對面不相識何人忽此逢吾身無定在更要問¶
窮通¶
覽鏡忽自問何方一病翁生涯&KR2636;城外本貫醉郷¶
中筆硯今都廢尊罍乆屢空又將數莖雪顦顇見¶
西風¶
　　　病中感秋¶
病中一刻抵三秋况見西風再樹頭老去能禁㡬¶
囬病秋來不為别人愁書帷夢覺疑僧榻竹户凉¶
侵似客舟壽外康寕方是福不然徒壽不須休¶
<pb:KR4d0266_SBCK_042-19a>¶
　　　秋衣¶
晨興換新衣視身忽潜愕腹皮雛百摺髀肉寛一¶
握沉痾兩年餘衰體半標落且留宿塵垢莫遣新¶
澡濯未澡体尚肥既濯肌轉削無髪已是僧有骨¶
不如鶴明年方八十似覺九十著(酌/音)寡食幸自清¶
辟榖底須學便可作飛仙御風上雲幕如何肥瘠¶
想猶有秋衣作¶
　　　夜讀詩卷¶
幽屏元無恨清愁不自任兩牎雨横卷一讀一沾¶
襟祗有三更月知予萬古心病來謝杯杓吟罷重¶
<pb:KR4d0266_SBCK_042-19b>¶
長吟¶
　　　病中止酒¶
平生萬事䡖惟以酒自娛當其愛酒時一日不可¶
無老來因屬疾不飲五月餘客飲我不羡而况逢¶
麴車見杯不思斟見樽不思酤終日伹清坐此心¶
長泊如只悟世人情逐物非一途仕者嫮貂蟬貨¶
者珍金珠賜泰嗤原貧由勇誚孔迂何物真樂憂¶
何人定巧愚病後得反身曠然同太虚其餘君莫¶
問麴生尚可踈¶
　　　病中喜雨呈李吉州¶
<pb:KR4d0266_SBCK_042-20a>¶
兩日炎暉烈未收連宵甘澍沛如流大田今日非¶
昨日多稼新秋賽舊秋凉氣隔䈴深亦透香煙穿¶
袖散難留史君小試為霖手便作江西第一州¶
　　　送戴良輔藥者㱕城郛¶
君欲問淋疾便是法外刑刲剔備百毒更以虐㷔¶
烹王皇夜半勑六丁押差戴君為藥丞倒囊刺手¶
探玉札一洗愁肺氷雪清一生百病都好去不但¶
膏肓驅二豎寄言仲景與安常古今何代無醫王¶
　　　寄題張仲寅甘老堂¶
屏山十論擇聖心甘老十論刮古今古今刮得都¶
<pb:KR4d0266_SBCK_042-20b>¶
見髓持献玉工逢刖趾玉皇左相華陽封上與阿¶
且雙周公薦渠金門可登仕金門送渠外䑓試渠¶
儂掉頭不肯行有雪可釣月可耕恩山紫蕨椽來¶
大(隋/音)恩江白魚舩様箇緑蓑青蒻霞上臥不知畢¶
逋明眎東西過¶
　　　送藥者陳國器¶
竇憲一舉空朔野曹霸一筆空凡馬吾郷藥者有¶
陳生一丸洗空萬藥者庸醫皆笑道旁莎陳生拈¶
出便是玉山禾庸醫皆笑澗下水陳生酌來便是¶
上池底也只不離神農書書外别得一亡珠也只¶
<pb:KR4d0266_SBCK_042-21a>¶
不出歧伯論論外别得舌一寸舊遭痔疾惱殺儂¶
新遭淋疾與合縱恰如住在圃田國晋楚腹背來¶
夾攻陳生贈我玉菌子乃是華陽洞中乖龍耳陳¶
生贈我紺葉紗乃是金鴉脚底扶桒花汲泉親手¶
煑蟹眼一浣枯腸如浣沙平生舊疾蟬殻退秋風¶
吹落青天外更傳枕中鴻寳方戒勿浪傳泄天蔵¶
君不見囬巖仙客逢貧子指石成金吾濟爾貧子¶
再拜不要金秪覔指頭吾自指¶
　　　送王長文赴上庠¶
吾郷前軰王南賔讀書萬卷筆有神婁登天府献¶
<pb:KR4d0266_SBCK_042-21b>¶
和璞玉工過眼珉奪真秪今有孫又竒絶蹈雪㩦¶
書詣金闕玉皇書院璧水中腸子半牎桃玉蟲端¶
能健筆追乃祖斗藪寸心冩千古廣寒掇取第一¶
枝早為雙親開兩眉¶
　　　賀吉州李守臘雪¶
仁侯妙手作(佐/音)廬陵民歌敏惠如神明歌聲動天¶
天降瑞一夜幻出瓊瑶城麗譙一新玉樓觀郡治¶
别起銀設廰曉上青原䑓上望千門萬户皆水晶¶
八邑山川一千里盡種琪樹璣為英幕僚秉燭爭¶
入賀老夫抱病獨僵臥寄言賀客此未竒來年玉¶
<pb:KR4d0266_SBCK_042-22a>¶
粒滑流匙萬艘真珠貢京師老夫已草周頌豊年¶
詩¶
　　　除夕送次公子入京受縣¶
過眼光隂又歳窮相看父子一尊同春囬雨點溪¶
聲裏人醉梅花燭影中汝趂暄和朝北闕我扶衰¶
病見東風弟兄努力思報國放我滄浪作釣翁¶
　　　丙寅人日送藥者周叔亮㱕吉水縣¶
㧞草不㧞根塞水不塞源忽然草生更水長敗却¶
禾稼仍㴞天老夫昔歳得淋疾初謂一日今兩年¶
服藥六千六百琖望舒二十二囬圓偶逢周郎顧¶
<pb:KR4d0266_SBCK_042-22b>¶
一詠擒二豎發藥何用多刀圭起沉痼向來肝腸¶
痛如割今來疾痛全然脫捉著根源盡掃除周郎¶
神毉天下無¶
　　　病中感春¶
老去春來已薄情体中病後更竛竮海棠紅釅飛¶
成雪楊桞金濃染作青到得當家饒景物不如舊¶
日偖園亭一杯欲把還休去遮莫鸎花笑獨醒¶
　　　落花¶
紅紫成泥泥作塵顛風不管惜花人落花辞樹雖¶
無語别倩黄鸝告許春¶
<pb:KR4d0266_SBCK_042-23a>¶
　　　雨中問訊金沙¶
金沙道是殿群芳不道荼䕷輸一埸十里紅粧蹈¶
青出一張錦𬒳曬晴香只須舊䕃已無暑更走新¶
條如許長若恨昨朝來草草夜來風雨更禁當¶
　　　寄題劉正卿雙清軒¶
吾郷今代劉更生新序說苑落筆成問渠才思寕¶
底巧玉泉繞屋供雙清此泉來從何境界銀河飛¶
下雙羅帶便好乗槎犯斗星斫桂廣寒天上行¶
　　　初夏病起曉歩東園¶
低枝碧李壓人頭過雨黄梅滿道周紅日漏雲初¶
<pb:KR4d0266_SBCK_042-23b>¶
試暑緑隂酣露已偷秋¶
病起烏藤強自扶三三徑裏曉晴初鸎聲只在花¶
梢近行去行來不見渠¶
　　　送羅正夫主簿之官餘干¶
君家人物已數世後有秘丞前給事近來復見郷¶
先生武岡使君五經笥君才自是一世英珠玉照¶
乗仍連城妙年已號萬人敵強仕初登千佛名番¶
君小屈習鑿齒且與剌頭簿書底即看給札試蘭¶
䑓飛上木天校文字¶
　　　五月三日早起歩東園示㓜輿子¶
<pb:KR4d0266_SBCK_042-24a>¶
雨香不及露華香竹液花膏馥葛裳儂與曉星成¶
二客更無人共上畨凉¶
筠箕苕帚兩無蹤竊果畦丁職不供老子不來纔¶
㡬日松花槲葉滿亭中¶
　　　端午病中止酒¶
病裏無聊費掃除節中不飲更愁予偶然一讀香¶
山集不伹無愁病亦無¶
<pb:KR4d0266_SBCK_042-24b>¶
¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集卷第四十二終¶
