# -*- mode: mandoku-view -*-
#+TITLE: 誠齋集
#+DATE: 2015-09-23 10:23:46
#+PROPERTY: JUAN 82


　　　石湖先生大資叅政范公文集序¶
子疇昔之晨與客坐堂上遥見一健步黄衣負一¶笈至
庭下呼而諏其奚自曰自叅政公范氏也發¶其笈公之
文集在焉索其書讀之則公之子莘叩¶頭請曰莘不天
<pb:KR4d0266_WYG_083-1b>
不自霣越而先公一夕奄忽棄其¶孤莘欲死而不敢者
先公付託之重任在方先¶公之疾而未病也日夜手編
其詩文數年成集凡<md:KR4d0266_SBCK_082-1b>¶若干巻逮將易簀執莘手而授之
且曰吾集¶¶惟江西楊誠齋與吾好且我知㣲斯人疇可¶
以囑斯事小子識之若莘則何敢請而先公之治¶命不
敢墜惟先生哀而諾之予執書抱遺編而泣¶萬里與公
同年進士也公先進至為朝廷大臣¶與天子論道發政
坐廟堂進退百官而萬里環堵¶荒寒之士也何敢與公
<pb:KR4d0266_WYG_083-2a>
友公不我薄陋而辱友之¶萬里不敢拒公亦不敢以執
政事公也今忍死丁¶寧之託其敢辭初公以文學材氣
受知夀皇自<md:KR4d0266_SBCK_082-2a>¶致大用至杖漢節使强鄰即其庭伏穹廬
不肯且¶袖出私書切責之君臣大驚有自階闥之嬖竊¶
樞臣之位者其勢方震赫公沮之竟不奉詔而去其所¶
立又有不凡者矣若夫劌心於山林風月之塲雕¶龍於
言語文章之圃此我輩羈窮酸寒無聊不平¶之音也公
何必能此哉古語曰争名者必於朝争¶利者必於市二
<pb:KR4d0266_WYG_083-2b>
人者使之以此易彼二人者其¶肯乎哉非不肯也不願
也亦各樂其樂¶也詩人文士挾其所樂足以敵王公大
人之所樂¶也不啻也猶將愈之故王公大人無以敖夫
士而士<md:KR4d0266_SBCK_082-2b>¶亦無所折於王公大人今日乃自屏其所可樂
而¶復力争夫士之所甚樂所謂不虞君之涉吾地者¶其
不多取乎然公之詩文非能工也不能不工耳¶風神英
邁意氣傾倒拔新領異之談登峯造極¶之理蕭然如晉
宋間人物他人戛戛吃吃而不能¶出諸口者公&KR0008;呻噫
<pb:KR4d0266_WYG_083-3a>
欠之間猝然談笑而道之則¶其詩文之工豈十日一水
五日一石之謂也哉甚¶矣文之難也長於臺閣之體者
或短於山林之味¶諧於時世之嗜者或離於古雅之風
牋奏與記序¶異曲五七與百千不同調非文之難兼之
者難也<md:KR4d0266_SBCK_082-3a>¶至於公訓誥具西漢之爾雅賦萹有杜牧之刻¶
深騷辭得楚人之幽婉序山水則柳子厚傳任俠¶則太
史遷至於大篇決流短章斂芒縟而不釀縮¶而不窘清
新嫵麗奄有鮑謝奔逸雋偉窮追太白¶求其隻字之陳
<pb:KR4d0266_WYG_083-3b>
陳一唱之嗚嗚而不可得也今四¶海之内詩人不過三
四而公皆過之無不及者予¶於詩豈敢以千里畏人者
而於公獨斂衽焉於是¶文士詩人之難者易偏者兼矣
其不盛矣乎嘻人¶琴今俱亡矣廣陵散今此聲遂絶矣
惠子不生莊¶子不死復何道哉公之别墅曰石湖山<md:KR4d0266_SBCK_082-3b>¶水
之盛東南絶境也昔夀皇嘗為書兩大字以揭¶之號石
湖居士云公諱成大字至能世為姑蘇¶人其世次言行
職官則有少保大觀文大丞相益¶國周公之銘詩在紹
<pb:KR4d0266_WYG_083-4a>
熙五年六月十一日誠齋野¶客廬陵楊萬里謹序¶
　　　　羅允中尚書集説序¶
六經易之外惟書最古而其事最明其辭最直其¶道最
易行也然自伏生以放於今學者每病乎通¶之難者何
也訓詁家者流曰象必有類義必有比¶不釋其象其類
某肖也不解其義其比某若也其<md:KR4d0266_SBCK_082-4a>¶學能使人由類以釋
象由比以解義及膠者為之¶若問津焉取信於告者之
咮而不取至於行者之¶趾不迷焉則窮焉義理家者流
<pb:KR4d0266_WYG_083-4b>
曰訓詁糟粕也義¶理精醇也守訓詁忘義理是謂守糟
粕而忘精醇也¶其學能使人自流而泝源及躗者為之
至指秫稻¶為糟粕而水泉精醇廢秫而飲泉以求㫖酒
之¶味可乎師𫝊家者流曰梓必般奕必秋而况經乎¶其
學能使人不以今薄古不以已廢人及蚩者為¶之如得
曹野葛張老食堇之方祕而蔵之他¶日遇疾出而試之
有不殺人者乎心㑹家者流曰<md:KR4d0266_SBCK_082-4b>¶道欲自得其有承者雖
盡善猶非自得而況未必¶盡善乎其學能使人見獨而
<pb:KR4d0266_WYG_083-5a>
超詣及鑿者為之如¶幻人之吐火可曜不可以燎也今
有人合是四¶家者流而一之為訓詁而不膠為義理而
不躗為¶師承而不蚩為心㑹而不鑿去四家者之短而
集¶四家者之長使學者兼四家者之善而愈四家者¶之
病其惟吾友羅惟一允中尚書集説之書乎尚書¶集説
者集諸家之説也自孔氏疏義而下八九家¶與焉大抵
存其大槩而通其精㣲去其牴牾而合¶其通達至於文
義自相矛盾者則又出已見以補<md:KR4d0266_SBCK_082-5a>¶其缺易其説以達其
<pb:KR4d0266_WYG_083-5b>
意如論正錯之説謂賦之有¶九等者以九州相推比言
也賦之有錯者以四州¶相推比言也如論三江之説謂
天下之物皆五行¶也五行一隂一陽也隂陽散於五行
五行散於萬物¶其本一也其本既一其流豈有不合哉
如論伊尹放¶太甲之説謂伊尹初未嘗放其君曰放者
使君居¶憂於外古有是禮以明天下之大法也葢太甲
之¶縦欲敗度女子小人導之也居憂於桐女子小¶人不
得以熒惑之矣三年䘮畢則奉之以歸故夫¶子序書不
<pb:KR4d0266_WYG_083-6a>
曰思庸復歸於亳而曰復歸於亳思庸<md:KR4d0266_SBCK_082-5b>¶如論有一於此
未或不亡之説謂譬之一身五臟¶六腑其一受病則五
六相傳五六皆傳則死¶一心之病亦猶是焉愛身者不
可以一臟之病為¶未必死而不懼愛國者不可以一事
之失為未必¶亡而不憂此説予尤愛之可以為有國者
之上藥¶已是皆先儒所未有之説而允中之所自得者
也¶允中自敘謂去古雖逺前聖賢雖不可作而受中¶秉
彞根於心者不可泯也惟一豈敢多遜哉士¶友皆謂其
<pb:KR4d0266_WYG_083-6b>
言信而非矜云年月日誠齋野客楊萬¶里廷秀序<md:KR4d0266_SBCK_082-6a>¶　　　　送郭才舉序¶
人之聰明有不用無不達也不用而不達咎在不¶用用
而不達咎在不精用而精精而達物何堅而¶不攻理何
幽而不窮哉今夫日星行於天漏刻製¶於人製者有限
而行者無窮也而精於數者乃能¶以吾有限之器而推
夫無窮之行然則天亦不能¶逃於人乎哉吾友郭克明
之子才舉家書生也以¶賣文授徒為生産作業今乃得
<pb:KR4d0266_WYG_083-7a>
耿中丞張平子之¶學製一器於此而盡天行於彼使夫
二曜五緯二¶十八經崑崙磅礴於三十萬里之間其行
也止也<md:KR4d0266_SBCK_082-6b>¶常也變也皆不遁吾盈虚之器是何從而來哉
曰¶古人之法也然古人之法常存而古人之意不傳¶何
也豈非吾之聰明有用有不用有精有不精故¶耶才舉
所謂用其聰明而精者也然則以吾之聰¶明而用以求
堯舜禹湯文武周公¶孔子之學而曰有不達者可乎然
彼之學宜難而¶易此之學宜易而難何也予於是乎有
<pb:KR4d0266_WYG_083-7b>
感慶元丁¶巳二月既望誠齋野客楊萬里序¶
　　　　杜必簡詩集序¶
吾州户曹掾趙君彦法以公事行縣因訪予於南<md:KR4d0266_SBCK_082-7a>¶溪之
上贈予七言古詩一篇命意髙秀下語有氣¶力予驚異
焉則勞之曰豫章代出詩人今君家進¶賢山谷江西之
派今有人矣吉州司户官雖小曽¶屈詩人杜審言予於
趙君亦云君曰寒㕔有此詩¶人而無其集非闕典歟近
已旁搜逺摭得其詩四十¶二首將棗印以傳諸好詩者
<pb:KR4d0266_WYG_083-8a>
且以為寒㕔之¶寳玉大弓願得先生一言以伸其説予
謝曰逢澄¶江而不敢詠者詩人畏謝功曹也予於必簡
獨無¶畏乎必簡先賢予後學一也唐人詩國朝諸公尚¶
宗之況予乎二也必簡之師其競已甚又有少陵<md:KR4d0266_SBCK_082-7b>¶以為
之孫遂建大將旗鼓以出獨主百世詩人之¶夏盟無是
孫有是祖予猶畏之況逢是祖挾其孫¶乎三也鳥無世
鳯獸無種麟王仲任自以其言為¶至矣然山谷之父少
陵之祖可曰無種哉今觀¶必簡之詩若牽風紫蔓長即
<pb:KR4d0266_WYG_083-8b>
水荇牽風翠帶長之¶句也若鸛子曵童衣即山鳥怪童
衣之句也若雲¶隂送晚雷即雷聲忽送千峯雨之句也
若風光新柳報¶宴賞落花催即星霜𤣥鳥變身世白駒
催之句也¶予不知祖孫之相似其有意乎抑亦偶然乎
至於¶往來花不發新舊雪仍殘如日氣殘虹影如愁思<md:KR4d0266_SBCK_082-8a>¶看春不當春明年春色倍還人如飛花攪獨愁皆¶佳句
也三世之久莫與京也宜哉然則仲任之¶言未必然也
然必簡之後有子美而子美之後宗¶文宗武皆無聞焉
<pb:KR4d0266_WYG_083-9a>
則仲任之言夫豈不然矣乎趙¶君其為我商略焉慶元
乙卯熟食日誠齋野客楊¶萬里序¶
　　　　定齋居士孫正之文集序¶
大江之南郡國以多士名者莫廬陵若也每大比¶興能
士之羣試於有司者至於盈數葢有過之無¶不及也故
以儒名家而世業者尤多其間如廬陵<md:KR4d0266_SBCK_082-8b>¶印岡之羅吉水
蘭溪之曽龍泉之孫又世於儒之¶尤者也至於邇年収
科相望者羅氏七人曽氏四¶人而孫氏三人孫氏視二
<pb:KR4d0266_WYG_083-9b>
氏若加少然二氏者或¶散而羣從至於同産三人相繼
収科者惟羅氏之¶仲謀仲謨仲憲及孫氏之從之正之
㑹之而已此¶又盛之尤者矣然又盛者羅氏之一人今
為二¶千石曽氏一人為二千石一人今為右史而孫氏¶
則一人為二千石一人為天官小宰豈不又盛矣¶哉孫
氏三人以文行相髙以聲名相摩將皆光顯¶矣而正之
獨不幸蚤世豈不甚痛矣哉始予與從<md:KR4d0266_SBCK_082-9a>¶之尊公立誼大
夫同薦見於鄉既又與從之同薦相¶識最早晚乃識正
<pb:KR4d0266_WYG_083-10a>
之於中都是時嵗在辛卯正之¶來詣太常奏名試集英
殿下考官國子監司業林謙¶之得其所對制䇿驚曰此
王符潛夫崔寔政論之¶作也將寘之異等而其中用魏
鄭公名遂不果然¶林公見予每屢歎不一歎也正之自
是名滿中都¶朝士以不識為恨正之既與予别學日益
進文日¶益奇名日益著其文雅而肆工而不琱多至百
千¶言寡至數語皆切於理不迂於事適於用不惟其¶辭
讀之沛然若決九川距四海有不可禦之勢徐<md:KR4d0266_SBCK_082-9b>¶而察之
<pb:KR4d0266_WYG_083-10b>
無一辭半語越凖繩踰律令者此集是已¶淳熙戊申予
與從之同在三館初得之既喜其文¶復悲其人不幸而
未有逢也未有逢可也未有逢¶少假之年猶不可歟既
無逢於人復無逢於天¶予是以重悲之後之覽斯文者
必有與予同其悲¶者矣必有悲之甚於予者矣雖然同
歸於盡物之¶究也使正之富貴夀考得志於一世其究
不歸於¶盡哉彼皆歸於盡此獨有不盡者予又何悲焉
正¶之名逢年正之其字也享年四十五終官從政郎¶南
<pb:KR4d0266_WYG_083-11a>
安軍上猶縣令自號定齋居士云慶元乙卯十<md:KR4d0266_SBCK_082-10a>¶二月朔
誠齋野客楊萬里序¶
　　　　眉山任公小醜集序¶
紹興丙子我髙宗皇帝厲精更化載震乾剛有赫¶黎民
攬福威四闢言路廩廩乎慶厯元祐之未¶逺也而士習
壞隤噤莫先發眉山任公來自遐方¶厯抵諸公移書執
法詭以死義其言劘切痛心刮¶骨見者朗誦聞者逓吿
傳之紙貴於是任公之名¶一日滿四海天下之士識與
<pb:KR4d0266_WYG_083-11b>
不識皆想見其風采¶予時為贑之掾曹既恨不得端拜
其人而師尊之¶又恨當時未有用之以咸唐虞而登禹
湯後三<md:KR4d0266_SBCK_082-10b>¶十年予為丞相府長史而公之子今新安使君
寺¶丞清叟時為長掌故一見傾豁定交首問公無恙則¶
已即世久矣問公終官何曹則内不過奉常簿正¶攝尚
書即外不過祥刑使者而已問公之文集則¶網羅放失
詮次未就也葢予之昔恨未有以釋之¶而反増益之也
予與寺丞公别又十年今三月¶七日寺丞公自新安不
<pb:KR4d0266_WYG_083-12a>
逺二千里走兩騎以書抵¶予曰執事嘗問先集今已編
就矣執事既愛敬先¶君歎恨不置愛其父及其子愛其
人及其文今以¶一編寄執事執事愛之執事不序之可
不可也予<md:KR4d0266_SBCK_082-11a>¶再拜而三讀之蓋其五七䆳於追古其四六
閎於¶騁步其千百長於論事大抵其文孤峭而有風稜¶
雄健而有英骨忠概而有毅氣葢將與有唐之貞元¶元
和本朝之慶厯元祐諸公競轡而先路非近世¶陳陳相
因累累隨行之作也或謂以公之賢且文¶而不遇惜也
<pb:KR4d0266_WYG_083-12b>
有三病焉其賦性病太¶剛其立朝病太直作文病太奇
是公之三病也然此¶三病者他人病其一猶足以髙一
時而名後世況¶於三乎公今病其三坐此以不遇固也
然使公於¶斯三病者去其一而其名滅去其二而其徳
衰去<md:KR4d0266_SBCK_082-11b>¶其三而其傳冺則是去三病而得三病也公諱盡¶
言字元受忠敏公諱伯雨之孫待制公諱象先之¶子至
清叟家學不替今四世云慶元庚申誠齋野¶客楊萬里
序
<pb:KR4d0266_WYG_083-13a>
　　　　三山陳先生樂書序¶
宋自藝祖基命順應天人太宗御統清一文¶軌真宗懿
文倬彼雲漢仁宗深仁天地大徳¶英宗廣淵克肖四聖
至於神宗厲精天綱發憤¶王道丕釐制作緝熙百度集
五朝之大成出百王¶而孤雄聲名文物煥乎有章相如
所謂五三六經<md:KR4d0266_SBCK_082-12a>¶之傳揚雄所謂泰和在唐虞成周不在
我宋熙豐¶之隆其將焉在於是太常博士臣陳祥道上
體¶聖意作為禮書一百有五十巻其弟太學博士臣¶暘
<pb:KR4d0266_WYG_083-13b>
作為樂書二百巻然未就也至哲宗時祥道¶以禮書獻
至徽宗時暘以樂書獻中更多難二書¶見之者鮮焉今
年二月丙子朝奉大夫(闕/)　　¶以書抵萬里¶曰岐學殖
荒落稽古剌經則岐豈敢然幼師先君¶樞宻嘗因請業
而問焉曰士奚若而成於樂先君¶曰聖門之學驟而語
未可也抑從先儒而問津焉<md:KR4d0266_SBCK_082-12b>¶則有鄉先生陳公晉之樂
書在小子志之岐自是¶求其書老而後得舒鼎昭兆不
足為古瓘斚紀¶甗不足為珍然不敢私也是用刻棗與
<pb:KR4d0266_WYG_083-14a>
學者公之¶願執事發揮而潤色之以詮次於先生序萹
之左¶方俾學者有稽焉萬里發書披編而三讀之葢逺¶
自唐虞三代近逮漢唐本朝上自六經下逮子史¶百氏
内自王制外逮戎索網羅放失貫綜繁悉於¶鄭而一之
雅引今而復之古使人味其論玩其圖¶忽乎先王金鐘
天球之音鏘如於左右也粲乎前¶代鷺羽玉戚之容躍
如於前後也後有作者不必<md:KR4d0266_SBCK_082-13a>¶求之於野證之於杞宋而
損益可知焉讀之至女樂¶之萹曰女樂之為禍大矣齊
<pb:KR4d0266_WYG_083-14b>
人遺魯孔子行秦人¶遺戎由余去晉出宋褘常疾愈虞
受二八邦政亂¶則執而歎曰鑠哉言乎其有國者膏肓
而醫¶國者之玉醴丹砂乎斯人也不有斯疾也上也斯¶
人也有斯疾也而服斯藥也次也斯人也有斯疾¶也而
吐斯藥也又次矣慶元甲申具位楊萬里謹¶序¶
　　　　澹庵先生文集序¶
故澹庵先生資政殿學士忠簡胡公中興人物未<md:KR4d0266_SBCK_082-13b>¶能或
之雙也紹興戊午髙宗皇帝以顯仁皇¶太后駕未返不
<pb:KR4d0266_WYG_083-15a>
得已將以大事小屈尊和戎先生¶上書力争至乞斬宰
相在廷大驚金人聞之募其¶書千金三日得之君臣奪
氣知中國有人奉¶皇太后以歸自是北騎不南者二十
年昔魯仲連¶不肯帝秦秦軍聞之為却五十里後人疑
之以為¶説士之夸辭以今揆古古為夸矣以今觀今今
亦夸¶乎信所見疑所聞古今一也吾宋之安强不以¶百
萬之師而以先生之一書後之人聞之者烏知¶其不若
今之人聞仲連之事者乎亦以為夸未可<md:KR4d0266_SBCK_082-14a>¶知也若今之
<pb:KR4d0266_WYG_083-15b>
人親見先生之事則誰以為夸者今¶事之夸與否可信
與否不較也使後之人無所疑¶於古之人者先生歟今
不信古古奚病焉後不信¶今必當有時而無不信矣逢
其時思其人嗚呼先¶生之功其逺矣哉先生之功其逺
矣哉先生之文¶肖其為人其議論閎以逺其記序古以
馴其代言¶典而實其書事約而悉其為詩葢自詆斥時
宰謫¶寘嶺海愁狖酸骨飢蛟血牙風呻雨喟濤譎波詭¶
有非人間世之所堪耐者宜芥於心而反昌其詩¶視李
<pb:KR4d0266_WYG_083-16a>
杜夜郎夔子之音益加恢奇云至於騷辭涵<md:KR4d0266_SBCK_082-14b>¶茫嶄崒鉥
劌刻屈抉天之幽洩神之祕枯臞而不¶瘁恫愀而不懟
自宋玉而下不論也靈均以來一¶人而已夫是數者得
其一猶足以行於今而傳於後¶而況萃其百者乎何其
盛也何其盛也先生既沒¶後二十年其子澥與其族子
渙族孫柲裒輯先生¶之詩文七十巻目曰澹庵文集欲
刻板以傳貧未¶能也之官中都舟過池陽太守蔡侯必
勝相見因¶問家集慨然請其書刻之命郡文學周南董
<pb:KR4d0266_WYG_083-16b>
振之¶學錄何巨源校讐之未就而蔡侯移守山陽雷侯¶
孝友顔侯棫踵成之嗟乎先生功被於中國名振<md:KR4d0266_SBCK_082-15a>¶於外
裔文範於學者學者得其片言半簡猶寳之¶師之求見
其書之全何可得也今三侯獨能刻而¶傳之以幸學者
夫先生此集為之百年而始成使¶學者得之今乃一日
而盡見三侯之用心可不謂¶賢矣哉而蔡侯首發其端
可不謂尤賢矣哉萬里¶嘗學於先生者先生之言曰道
六經而文未必六¶經者有之矣道不六經而文必六經
<pb:KR4d0266_WYG_083-17a>
者無之先生¶之文其所自出葢淵矣乎而萬里何足以
知之先¶生廬陵人諱銓字邦衡澹庵其自號也若其世
繫¶厯官行事則丞相益國周公書於神道碑矣慶元<md:KR4d0266_SBCK_082-15b>¶己
未八月二十八日門人通議大夫寳文閣待¶制致仕楊
萬里序¶
　　　　龍湖遺藳序¶
予嘗觀本朝登科記自建隆以放於今日其中¶甲科在
前列十數人者其不至於公卿者不加多¶也姑無望其
<pb:KR4d0266_WYG_083-17b>
至於公卿也其不至於臺閣¶也其不至於部刺史¶二千
石者又不加多也不以其遴之艱故揠之岐¶歟吾友衡
陽段昌世字秀成以達學儒先起草萊¶奉淳熙乙未大
對有卓詭切至以忠言當<md:KR4d0266_SBCK_082-16a>¶聖心者擢第在甲科之四不
寧惟十人之前而已¶不曰遴之之艱歟然同年生其前
乎秀成二三人¶者或持鈞樞或掌絲綸而秀成獨不幸
蚤世終官¶於水衡都官而止耳哀哉秀成天之生斯人
也其¶無意耶而才且賢謂無意不可也其有意耶而不
<pb:KR4d0266_WYG_083-18a>
位且不年謂有意不可也豈其前之不可者天而¶後之
不可者非天耶抑前之不可者非天而後之¶不可者皆
天或皆非天¶耶哀哉秀成哀哉秀成秀成既沒其子光
朝詮次¶其詩文得十四巻曰龍湖遺藳予嘗與秀成同
朝<md:KR4d0266_SBCK_082-16b>¶且同官又嘗唱和詩巻其詩清婉而其文清潤讀¶集
見其人了了在目中也而其亡久矣其人¶亡其文存其
人豈亡也未可輟巻而永慨也夫¶慶元戊午十月晦誠
齋野客楊萬里序
<pb:KR4d0266_WYG_083-18b>
　　　　存齋覽古詩㫁序¶
或問士孰難曰静難有人乎曰有誰歟曰括蒼何¶公徳
器何由知其静曰予嘗與公同朝嘗詳觀而¶宻察之矣
他人有心我欲知之焉攸知之葢其發¶在意其達在色
其著在辭有弗干干之意必忤有¶弗違違之色必改有
弗競競之辭必拂欲揜之能<md:KR4d0266_SBCK_082-17a>¶乎弗能也若何公者求其
斯三者而不見其一也¶非静者歟或曰異乎吾所聞矣
吾聞何公干之無¶忤意而意有威於五兵違之無改色
<pb:KR4d0266_WYG_083-19a>
而色有凜於¶秋霜競之無拂辭而辭有厲於烈風何公
亦有動¶矣静者然乎哉予固心疑之而未有以釋之今
年九月¶公之子淦江宰子穎以公所著之書覽古詩斷
者¶遺予且命予序之予披而讀之蓋上自三代下訖¶五
季其間天下國家之大事君臣父子之大義其¶治亂其
得失其淑慝其正邪其焯然者公以一弗以¶議為也有
至善晦於裏而不白於其表大惡伏於<md:KR4d0266_SBCK_082-17b>¶隠而莫覿於其
顯當時後世不可得而知者公皆¶擿之於䇿書之外暴
<pb:KR4d0266_WYG_083-19b>
之於天日之下揭之市朝而¶公之以衮斧予驚且嘆曰
予之知公淺之為知矣¶或者之言信矣雖然或者之言
則信而或者之知¶公抑又淺於予也夫斷古之書非静
者作之莫能¶也静故明明故決明則不惑決則不遷是
書也其¶在六經其深於春秋者耶其静之至者耶因書
其¶説以答子頴徳器諱侑存齋其自號也子穎名洪¶其
賢有父風云慶元己未十一月三日誠齋野客¶楊萬里序<md:KR4d0266_SBCK_082-18a>¶　¶誠齋集巻八十三<md:KR4d0266_SBCK_082-18b>¶<md:KR4d0266_SBCK_083-1a>¶
<pb:KR4d0266_WYG_084-1a>
欽定四庫全書
　誠齋集巻八十四¶
　　　　　　　　　　　　宋　楊萬里　撰
　¶　序¶
　
