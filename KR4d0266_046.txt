# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:12.103724
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 46
#+PROPERTY: FILE SB04n0515-046誠齋集-卷第四十六.
<pb:KR4d0266_SBCK_046-1a>¶
誠齋集卷第四十六¶
　　　　　　　廬陵楊　萬里　廷秀¶
　表¶
　　　謝賜御書表¶
聖訓馭臣用勱廉勤之操宸章逮下無遺踈逺之¶
&KR0022;寶軸璧連薦紳風動臣某中謝&KR0060;以湯陳六事¶
儆有位之苞苴成正百官董攸司之㓛業惟今明¶
詔兼善古王恭惟皇帝陛下生徳自天以躬率下¶
躰乾之健樂勤勞而不疲酌損之脩自奉飬而有¶
節尚虞中外或狃懦貪爰肆筆以成書示吐辭而¶
<pb:KR4d0266_SBCK_046-1b>¶
為法倬彼雲漢煥乎文章善者祇師丕承謨訓之¶
告姦邪震&KR0658;知懼春秋之嚴臣敢不惟暨乃僚對¶
&KR0045;休命戴星愛日忍為視䕃之媮囓雪飲氷勉企¶
㧞葵之㓗¶
　　　代賀立　皇太子表¶
聖謨經逺永圖宗社之休上嗣正名懋建元良之¶
重告于太室對越昊穹臣某中賀&KR0060;以離雨而明¶
大人麗乎継照震一而索長子體夫洊雷上際緝¶
熈之朝肇稱久大之典恭惟　皇帝陛下光昭先¶
烈啓佑燕謀出獨断於宸𠂻舉縟儀於儲禁東序¶
<pb:KR4d0266_SBCK_046-2a>¶
舞籥爰舉四時之宣西學尚賢兼徽三代之禮臣¶
逺將隆指阻造大&KR0733;長發其祥載歌濬哲之頌少¶
成若性願献治安之書¶
　　　代賀㑹慶節表¶
継明以照大一統以惟新彌月為良於萬年而鼎¶
盛暨于海表罔不嵩呼臣某中賀&KR0060;以天欲太平¶
為時而生乃聖民思長治俾壽以祝其君三霊交¶
㱕諸福用永恭惟皇帝陛下由仁如舜立武惟宣¶
化日自舒安取再中之異帝齢所與更昭二聖之¶
同臣逺服委輸初逢慶頼却金鑑之献既無路以¶
<pb:KR4d0266_SBCK_046-2b>¶
效珍想釦砌之崇惟望雲而舞手¶
　　　代福建憲何徳献謝到任表¶
七閩深秀地望匪䡖庻獄平亭人命所&KR0009;大恩驟¶
至小己莫勝即受命以首塗旣入疆而問俗見民¶
鼓舞為言天子之聖神聞臣布宣更感詔音之仁¶
厚皆相規而逺罪其忍負於好生臣某中謝伏念¶
臣才則非長用將安取䇿十駕之蹇寕不願於先¶
鞭試一割之能了蔑聞於餘刄一朌郡紱再領使¶
軺頃師于之濯征遴使指而給饟豈其乏使以飛¶
輓而諉臣迨此當朞未譴何而已幸敢謂継明之¶
<pb:KR4d0266_SBCK_046-3a>¶
始亟叨布憲之除兹蓋伏遇　皇帝陛下乃聖天¶
同於民子視約三章以示之禁不曰尚威俾萬姓¶
之興於仁其㱕去殺夫河淺陋亦詭奉承臣敢不¶
務在盡心戒於留獄必使人之無公雖則未能得¶
其情而則矜庻乎自竭¶
　　　代宰相賀雪表¶
神㓛所格冬大雪以應期天意謂何年屢豊而表¶
瑞吉之先見序則不愆臣中賀恭惟　皇帝陛下¶
乾以君之聖之時者日月所㑹臨地綂於三正造¶
化為工琱天葩之六出知麥禾之有望舉稚耋以¶
<pb:KR4d0266_SBCK_046-3b>¶
載欣臣遭世泰和罔㓛爕理験時寒之若端自聖¶
謀懐履薄之如敢忘臣節臣無任¶
　　　知常州謝到任表¶
承流閩徼初叨江海之麾易地淛西忽𢌿股肱之¶
郡分顧憂而益重豈薄陋之克堪臣中謝伏念臣¶
嗜古成迂信書故退頃從山水之縣入陪鵷鷺之¶
班心乎愛君而直前慨然遇事而妄發非聖明之¶
全度則孤拙之疾顛尋將母以告㱕乃拜州而得¶
請玉色臨遣金聲撫柔憇公幹漳濱之身三年于¶
外易獨孤常州之任再命兹恭敢謂戴盆而望天¶
<pb:KR4d0266_SBCK_046-4a>¶
今復舉頭而見日兹蓋伏遇　皇帝陛下纂堯乃¶
武蹈舜斯仁道在太極之先不居其聖明見万里¶
之外以臨其民咨諏慈惠之師布宣寛大之詔顧¶
損輔郡以詭下臣臣敢不既竭駑才底綏秸服惟¶
郡邑先惠養之治所願盡心使田里無愁恨之聲¶
庻乎報上¶
　　　謝降官表¶
奉詔弗莊宜抵誅而萬坐征商失察止貶秩之兩¶
階戴天斯仁蹐地無所臣某誠惶誠懼頓首頓首¶
伏念臣受才不敏馭下太踈乗障無循良之稱已¶
<pb:KR4d0266_SBCK_046-4b>¶
孤任使所部有愆違之属乃罔聞知方肇布於細¶
書俾緩征於行旅夫何下邑之近如彼監河之官¶
公違温言私越里所事從其長蓋厥咎之有㱕罪¶
疑惟䡖豈始望之及此兹蓋伏遇　皇帝陛下惟¶
堯濟衆如舜好生雖離明之照四方何幽不燭然¶
乾元之利萬物所覆無殊曽是卑微曠然怙冐臣¶
豈不徃欽厥訓兹率乃僚仰軆成湯儆官刑于有¶
位願學孟子疾龍断之賤夫¶
　　　廣東提舉謝到任表¶
守延陵季子之虗媿無治行使南粤尉他之境復¶
<pb:KR4d0266_SBCK_046-5a>¶
拜恩言載仁如天反巳惟谷臣(中/謝)伏念臣學非世¶
用才不入先㓜而讀書亦&KR0060;探壁中之科斗長而¶
試吏顧安知柱後之惠文三年朝班再嵗輔郡進¶
亦思磨礪於名&KR0105;退則欲布宣於詔條訖無㳙埃¶
小&KR0024;河嶽九天曉日念孤身將逺於長安四乗秋¶
封忽寵命載驅於原隰至于南海保彼東方惟所¶
部十有四州去脩門㡬四千里物衆地大壤沃泉¶
甘臣始入疆告厥父老上不忘逺翕然驩呼海若¶
祝融彈壓波瀾之険朔雲邉雪驅除江嶺之氛暨¶
于幽遐罔弗嘉靖臣以使事官于海&KR0022;煥乎榮光¶
<pb:KR4d0266_SBCK_046-5b>¶
展也徼福兹蓋伏遇　皇帝陛下丕𨤲駿命怙冐¶
函生日月宣精照朔南而不隔乾坤有造均雨露¶
以無偏曾是薄材俾將隆指臣敢不輯寕凋瘵拔¶
去姦貪出納有司豈伹欲委積茗鹺之滋殖澄清¶
當路庻㡬使豺狼狸之一空¶
　　　謝除直秘閣表¶
在疾餘生延及外除之制拜嘉光命有聯中秘之¶
班曷云枯槁之蹤曾是深嚴之夢寵榮所被祗懼¶
靡寕臣中謝伏念臣無用世之才有負俗之累癡¶
不足以了事其拙宜然成或出於因人何力之有¶
<pb:KR4d0266_SBCK_046-6a>¶
頃播刑於百粤偶奔命於群蠻奉天威而有行繄¶
廟筭之是稟遂令醜類罔不殄殱矧帥臣鞏湘指¶
縱之謀抑將臣張喜&KR0026;獲之力景風若僣汗雨其¶
滂雲近蓬萊遥集西崑之群玉霧浮金篆仰窺東¶
壁之二星施則不訾受之何&KR0003;兹蓋伏遇　皇帝¶
陛下其仁天若乃武雷行清渤澥之波瀾于誰㚥¶
命賣潢池之刀剣奚足論㓛曾不遐遺式昭逺馭¶
臣敢不丕承天寵允荅帝暉包以虎皮雖則干戈¶
之偃裹之馬革無忘肝腦之損¶
　　　知筠州謝到任表¶
<pb:KR4d0266_SBCK_046-6b>¶
需章匄外退以其私便郡䟽恩過於自擇地與期¶
而俱近感及喜以來并不勞載驅巳抵所治臣某¶
(中謝)伏念臣學問將落行能無稱巖居川&KR0026;施諸¶
時而莫可草耕木茹願其外以奚為際熈運之休¶
明彚群才而登進再收逺跡誕寘周行念父教之¶
忠云既勞而後食然身其餘幾如未老而先衰兒¶
女滿前昬嫁未畢方抒情而地蹐忽從欲以天矜¶
海上僊山隔蓬萊於弱水江西道院製菡蓞於剣¶
池仰惟君父之恩何有中外之間兹蓋伏遇¶
皇帝陛下立心咸五侔徳函三疇若予厚下之仁¶
<pb:KR4d0266_SBCK_046-7a>¶
怙昌率土曰咨汝宅生之吏恵鮮小民無愛珪符¶
下逮樗櫟臣敢不祗若徳意宏敷詔條令修庭户¶
間所先豈弟民和壠畒之上兹謂荅&KR0045;¶
　　　賀　紹熈皇帝登極表¶
帝出乎震雷動風從龍飛在天雲行雨施乾坤再¶
闢日月重光臣某(中賀)&KR0060;以王纘帝帝纘皇相承¶
自昔堯授舜舜授禹復見于今聚三聖於一家冠¶
百王而獨步恭惟皇帝陛下聊文作睿統運集躬¶
育徳東明元良正于萬國継離南面大人照于四¶
方歴選古初疇若我宋蔚後先其相望凜揖遜以¶
<pb:KR4d0266_SBCK_046-7b>¶
彌髙文祖文孫𨤲紹興之景命是父是子受乾道¶
之丕基大人交㱕年世方永臣近辭儲&KR0674;逺守侯¶
藩鸞鳯冲霄夙欣攀附之久鴻鵠横海敢言詞護¶
之勤¶
　　　賀　壽皇聖帝𫝊位表¶
立愛惟親結戀東朝之飬傅㱕於子辭尊南面之¶
居玉音渙&KR0045;鼎象安妥臣某(中賀)恭惟　至尊壽¶
皇聖帝陛下循堯乃聖命禹厥中謂天下觧憂未¶
若綵衣之戯俾壽母燕喜遂輕黄屋之心當崑崙¶
渤澥之太寕釋璿璣玉衡之庻政親挈神器付𢌿¶
<pb:KR4d0266_SBCK_046-8a>¶
嗣君王假一家世授三聖珍䑓間館儲思大安之¶
穆清夕膳晨羞允恭長樂之定省抱槧創見結䋲¶
未聞臣身逺帝暉心蔵天顧五十而慕更加大舜¶
之年八千為春願效華封之祝¶
　　　賀　至尊壽皇帝受尊號表¶
為天子之父尊之至以何加得大徳之名道之髙¶
而象發于嗣聖酌彼民言臣某(中賀)&KR0060;以商云甚¶
武之王固非自伐漢曰太平之帝孰以為冝雖聖¶
愚之不侔豈稱謂之毋我恭惟　至尊壽皇聖帝¶
陛下視古無遜與天為徒夏凊冬温欲躬曾閔事¶
<pb:KR4d0266_SBCK_046-8b>¶
母之敬朝政夕令遂託堯舜倦勤之辭旣脫屣以¶
甚輕視鴻號而不屑然壽爲五福之首而聖則萬¶
善之元二者何先兼此而有牒鏤白玉冝冠以至¶
尊之稱日射黄金更牓以重華之目於赫鉅麗用¶
光前聞臣身留遐方目撃盛事有虞二典未必如¶
今日之兼隆作宋一經顧可料諸儒之乏使¶
　　　賀　皇帝奉上　壽皇　壽成尊號表¶
御天有俶首勤萬乗之尊熈號維新丕二親之懿¶
盡厥愛敬通于神明臣某(中賀)恭惟　皇帝陛下¶
聖徳無加皇猷允塞乃命以位方當系統接緒之¶
<pb:KR4d0266_SBCK_046-9a>¶
初欲報之恩有在侍膳問安之外踐熈春之和暢¶
奉大𠕋之烈光有父之尊有母之親用欽崇於嘉¶
慶謂天蓋髙謂地蓋厚極擬議於鴻名掩竹帛之¶
所書亘開闢而未睹三宫相望萬福攸同臣屬以¶
守符邈在外服振鷺于下雖莫綴在廷之班倉庚¶
鳴春或能詠太平之盛¶
　　　賀紹熈　皇帝𠕋立　皇后表¶
歴服初元天臨諸夏家&KR0022;内助𠕋拜長秋慶先宫¶
闈驩浹寰宇臣某(中賀)竊以乾健坤順一氣宻運¶
於二儀日光月明萬物仰瞻於兩曜惟帝及后若¶
<pb:KR4d0266_SBCK_046-9b>¶
陽與陰美教則人倫明正家而天下定恭惟¶
皇帝陛下修巳以敬化民以躬王業艱難念乆同¶
於勞佚慈親定省復多歴於晨昬旣六龍之御天¶
宜四星之正位表儀中禁懤載函生惟内有闗睢¶
&KR0846;巢之風則外有無逸立政之治臣名儲𨽻迹非¶
逺臣恭倹服澣濯之衣巳相&KR0026;而身履夙夜有警¶
戒之道豈小&KR0024;於君尊¶
　　　賀　壽皇立紹熈　皇后表¶
大君有命屬元子而宅中同令而言諉冡婦而治¶
内正治周宻詒謀深長臣(中賀)恭惟　至尊壽皇¶
<pb:KR4d0266_SBCK_046-10a>¶
聖帝陛下至誠如神游心於淡謂飬以天下何如¶
釋位以事親而對于嗣君自有同徳而作合付以¶
家國夫何顧憂長發其祥不顯亦世臣珪符有守¶
&KR0026;闕惟懐望穆穆之清光逺而無極舉欣欣而喜¶
色樂且有儀¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集卷第四十六終¶
<pb:KR4d0266_SBCK_046-10b>¶
<pb:KR4d0266_SBCK_046-10b>¶
# SB1_1195-138.png
