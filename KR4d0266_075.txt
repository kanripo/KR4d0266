# -*- mode: mandoku-view -*-
#+TITLE: 誠齋集
#+DATE: 2015-09-23 10:23:45
#+PROPERTY: JUAN 75


萬里　撰
　¶　記¶
　　　　五美堂記¶
安城歐陽巨卿無他嗜好顧獨以為善最樂擇地¶而趨
擇仁而里見一善思與之齊聞一善喜而不¶寐有二子
長曰成務次曰成文皆幼而警敏長而¶俊茂旁招儒先
<pb:KR4d0266_WYG_076-1b>
授以經學勵以文行深念父子責¶善則不可不廸以善
又不可一日掃溉其所居之¶堂之前家人子莫測其何
為則手種雙桂於其地<md:KR4d0266_SBCK_075-1b>¶二子相顧唶曰昔晉人自喻以
桂林一枝今家君¶兩之其指不欲才我伯霜仲雪與晉
人争長而競¶秀耶艮齋先生謝公聞而嘉之為記其事
且舉¶王氏種槐之意以攡張其説以假歐陽氏光以策¶
勵二子考徳進業以顯揚乃父巨卿燾後遺趾之¶逺謀
予得艮齋之文讀之因署其紙尾曰王之槐¶歐之桂巨
<pb:KR4d0266_WYG_076-2a>
卿之積善二子之繼善艮齋之樂善一¶記而具五美成
務兄弟欣然相賀曰右偏一堂未¶名今扁以五美其可
則復介予門人劉儼來請曰¶成務與弟成文蒙被先人
彞訓夙夜繄遺墜是懼<md:KR4d0266_SBCK_075-2a>¶先生不以兄弟為不可教教以
五美先人不尚有¶知也不寧惟兄弟受其福先人實並
受焉願更乞¶一言以終其惠予答之曰五美之説昔者
嘗聞之子¶産復聞之仲尼子産之五美諸侯㑹盟事也
非學¶者事也學者之事可不尊仲尼之五美乎能尊仲
<pb:KR4d0266_WYG_076-2b>
尼之五美斯兼予之五美矣儼曰先生之惠歐陽¶氏不
既大矣乎聞一五得三五聞三五得一五成¶務字幾先
成文字昭先幾先嘗以文字與計偕昭¶先郡嘗舉堪應
童子科其學皆進而未止者也紹¶熈五年十月十日楊
某記<md:KR4d0266_SBCK_075-2b>¶　　　　邵州重修復舊學記¶
庠於黨序於遂至一家猶有塾所從來古矣邵諸¶侯國
也繄學獨無慶厯間天子有詔乃造有造自¶某侯始也
<pb:KR4d0266_WYG_076-3a>
然草創之初相宅不諦誕寘囂湫獄左¶庾右用遷於公
門之外南東其地乃惟亢爽自濓¶溪先生周侯始也後
百餘年興壞靡常隂陽者流¶實汨陳之易置他所既易
而復自胡公華侯始也¶地則復矣而庋閣塞門峻級塞
塗非其舊也磢峻¶而𡗝徹蔽而通繩迂而直大成之殿
御書之閣講¶習之堂或造或因綮門直廬從祀之廡肄
業之齋<md:KR4d0266_SBCK_075-3a>¶庖湢垣墉皆一新之於是盡復濓溪之舊自今
黄¶侯沃始也經始於去年冬十有二月一日竣事於¶今
<pb:KR4d0266_WYG_076-3b>
年春二月十日是日侯與治中陳君岐郡博士¶留君祺
率諸生釋菜於先聖先師退走書來請記¶其後萬里復
於侯曰侯之再復學宫以還濓溪先¶生之舊將止於復
其宇以還其所遷之舊地乎將¶不止於斯而已也如其
止於復其宇遷其地而已¶也記之可也不記亦可也如
其不止於斯而已也其¶為萬里諗邵之學者曰盍以其
所以遷遷於善以¶其所以復復其性上也安其遷毋易
其地省其復<md:KR4d0266_SBCK_075-3b>¶毋隳其宇次也儒家者流之不戒隂陽家
<pb:KR4d0266_WYG_076-4a>
者流之¶不禁無次矣
　　　　¶¶龍潭書院記¶
(闕/)
　
　
　
　　　　　　　　　　　　　　　¶　<md:KR4d0266_SBCK_075-4a>¶以山下有囘
水¶滙而為潭紺縲冷冽寒入人骨相傳有龍過者神¶聳
<pb:KR4d0266_WYG_076-4b>
俯者膽掉故總而命之以龍潭書院云嵗招眀<md:KR4d0266_SBCK_075-4b>¶師日集
良友與其子弟講學肄業於上士之自逺¶而至者常數
千百人誦弦之鏘燈火之光簡編之¶香達於鄰曲其子
弟服食仁義沉酣經訓往往多¶為才之良者往嵗之人
常介予猶子夀森來謁予¶記之予曰諾哉以臂痛未能
也今復來趣予聞潭¶有龍者頷有珠聖門其猶龍乎
泳其涯必航其¶源攀其鱗必探其頷故得其夜光明月
者為顔為¶曾為伋為軻得其璣琲者為琹張為牧皮得
<pb:KR4d0266_WYG_076-5a>
其瑟¶瑟者為溱彤哆為公良孺廖氏子弟可不懋哉異¶
時廖氏子弟有孝友忠信文行名實輝然照映於<md:KR4d0266_SBCK_075-5a>¶湖之
南者予將賀其得珠也仲髙名仰之文伯名¶天經艮齋
先生謝公評其伯仲為材進士其父諱¶彦修字敏道嘗
為陽朔主簿月日¶楊某記¶
　　　　羅氏萬巻樓記¶
羅氏皆豫章別也其在於晉君章以文鳴降及五¶季則
有江東公今廬陵之羅其後也出凝歸門北¶東四十里
<pb:KR4d0266_WYG_076-5b>
而近為完塘之羅自武岡公以泓澄演¶迤之學嶄刻卓
詭之詞第建炎進士其族遂鼎盛¶由完塘西北五十里
而遥為印岡之羅自鄉先生<md:KR4d0266_SBCK_075-5b>¶天文以詩一經為三舍八
邑之師其子若孫若曾¶孫以經術文詞第進士者七人
其薦扵鄉者何數¶至今遂為士鄉家章甫人誦弦也而
印岡西南三¶十里而近為東西塘之羅自長者長吉始
聘師友¶闢齋房訓子弟今垂五十年矣而獨未有聞焉
長¶吉之族徳元有孫敬夫予聞其避俗入山築樓叢¶書
<pb:KR4d0266_WYG_076-6a>
扁以萬巻旁招儒先以範以模敬夫幼失所怙¶毎月之
吉定省其母夫人外即往山齋晨晷宵膏¶忘寢廢食記
覽簡策日誦萬言追琢詞章月秃千毫¶以書來請曰宗
孔刻意願學而未得所以學敢問<md:KR4d0266_SBCK_075-6a>¶聖涯奚而可航聖門
奚而可階予復之曰服餐仁¶義菑畬經訓學也誦數訓
故摛艷文詞亦學也薄¶陋藏修㳺談空虚亦學也擇扵
斯三者在楙¶之而已大抵族姓之盛衰或以為數其然
豈其然¶乎譬之田焉水旱數也勤惰數乎當武岡公天
<pb:KR4d0266_WYG_076-6b>
文¶先生之未作完塘之羅猶印岡之羅印岡之羅猶¶東
西塘之羅也今二氏之羅獨殊於東西塘之羅¶夫豈數
乎哉夫豈不以人乎哉使敬夫而為印岡¶完塘之羅是
亦印岡完塘之羅而已豈惟印岡完¶塘之羅而已果能
楙焉後出益可畏晚發愈可仰<md:KR4d0266_SBCK_075-6b>¶豈惟印岡完塘之羅而
已敬夫與予叔父叔姪皆¶親也予以隨牒倦㳺四方晚
乃識之樓之下有堂¶曰醉經曰逺俗曰黙曰南曰北云
　¶¶　　　隆興府重新府學記
<pb:KR4d0266_WYG_076-7a>
慶元二年夏五月癸未隆興府府學教授陳君朴¶與在
學諸生合詞移書於予曰豫章學宫景祐肇¶造治平遷
焉火於建炎而復於紹興誰其復者丞¶相趙公也於是
兵荒之後始釋菜有廟養士有學¶然堇堇草創時則葺
而未周後人承之嵗增年培<md:KR4d0266_SBCK_075-7a>¶於是面以櫺星申以㦸門
大成有殿御書有閣横¶經之堂入直之廬靡不具體時
則周而未賁嵗在¶乙丑侍郎李公乃新殿宇嵗在庚午
侍郎張公乃¶立都門既屋老而圮講堂最乆則最先圮
<pb:KR4d0266_WYG_076-7b>
新斯堂¶者樞使王公之為也齋房乆則又圮新斯齋者
樞¶宻黄公之為也殿宇乆則又圯重門乆則又圮新¶斯
殿斯門者今帥蔡公之為也公以天朝法從之¶貴一代
正人之望輟自天邑來帥吾邦未及下車¶首謁先聖顧
瞻踟蹰則見殿宇將壓兩序窘步櫺¶星㦸門相距有咫
於是喟曰曾謂夫子宗廟之美<md:KR4d0266_SBCK_075-7b>¶百官之富乃誕置之隘
巷乎於是市地斥壖召匠¶屬役殿宇腐矣乃撤乃新櫺
星褊矣乃拓乃擴㦸¶門隘陋矣乃易乃崇翼以二門凡
<pb:KR4d0266_WYG_076-8a>
其出入廣厥一序¶增之四楹端委庋左犧象庋右費不
於官於學之¶庾工不於甿於市之庸執朴不於吏於學
之職厥¶市之緡二千四百有竒厥工之夫八千五百有
竒¶以章計二千五百有竒者厥木也以隻計七萬三¶千
有竒者厥瓴也昔嵗之季夏經之而落之以今¶嵗之暮
春髙明爽塏美興孔碩可百年不騫不啻¶也是可不記
是非先生誰宜記余復之曰公所以<md:KR4d0266_SBCK_075-8a>¶新斯學之政二三
子智及之矣二三子抑知公所¶以新斯學之指乎二三
<pb:KR4d0266_WYG_076-8b>
子入自櫺星若至闕里趾¶扵㦸門若覿孔子瞻彼睟容
若侍燕居詠彼春風¶若聆喟歎去聖人之門若此其逺
也近聖人之¶訓若此其甚也盍退而日三省吾之所以
心得而¶身充者家蹈而國達者孝歟忠歟仁歟義歟得
之¶心矣充於其身者反否焉而謂得於心也可乎不¶可
也充之身矣蹈於而家達於而國者反戾焉而謂¶充於
身也可乎不可也去其所不可以就其所可¶二三子何
負於公不然公何負於二三子公名戡<md:KR4d0266_SBCK_075-8b>¶字定夫莆陽忠
<pb:KR4d0266_WYG_076-9a>
惠家也詩不云乎惟其有之是以¶似之公有焉
　¶　　　喚春園記¶
新喻縣南五十里而近有鄉曰臨川其山深秀其¶水紺
潔東西行者未至十里所則望見一峯孤聳¶如有人投
筆於太空至天半翔舞翻倒而下¶至地躍而起卓爾而
立其附豐而安其頴鋭而端¶人如有人卧地仰空醉持
翠筆而書青霄也故里¶之人名之曰卓筆峯云士之居
於臨川者皆争此¶峯而面之面之者衆而莫有正焉者
<pb:KR4d0266_WYG_076-9b>
面之而正焉<md:KR4d0266_SBCK_075-9a>¶者惟人士周仲祥之居焉然餘皆不然不
然者皆¶仲祥之為嫉嫉仲祥不懼又加貪焉又築¶一山
園於居之旁其求多於此峯未已也一日介¶吾亡友之
子劉庭杞繪畫其所居與園與此峯以¶來求予名其園
且記之予厯指以問曰彼園之山¶椒有亭翩然其上如
張葢風中勢欲飛去有掣而¶止之者何曰此静庵也彼
山之趾有大屋碧瓦朱¶甍風屏月櫺閣其上而齋其下
學子往來操琹枕¶書口吻鳴聲者何曰此用徳之堂右
<pb:KR4d0266_WYG_076-10a>
以進修之齋¶左以醉隠之軒而冠以繙經之閣也彼園
之植髙<md:KR4d0266_SBCK_075-9b>¶者雲倚卑者地覆纎者茸如茂者幄如丹者素
者¶黄者碧者畦者沚者又紛然如時女之出闉闍酣遲
日¶而拾瑶草者何曰水者蒲蓮陸者卉木也予歎曰¶又
多乎哉仲祥掇此於懷袖多矣而園亭卉木¶之幽茂盛
麗復如此其取諸造物不曰又求其寶¶劍乎予恐造物
者亦將仲祥之為嫉嫉之者不¶惟寧臨川之士而巳園
之景名其一遺其百則兼總¶而名之曰喚春葢取之劉
<pb:KR4d0266_WYG_076-10b>
夢得之聨句云仲祥名¶瑀喜教子好賔客艮齋先生謝
公為記其堂亟稱¶其賢其一子某未冠以秀警誦書如
流倒峽下筆<md:KR4d0266_SBCK_075-10a>¶翩翩有可愛者其筆峯秀氣鍾美於是乎
韓宣子¶曰周禮盡在魯矣慶元二年十月五日¶記¶
　　　　委懷堂記¶
宣溪王价卿淳熈癸夘訪予東山之西南溪之北¶與之
語如江吐月如山出泉如珠走盤也葢其家¶自察判公
旁招眀師多取端友儲書三萬巻無日¶不討子若孫立
<pb:KR4d0266_WYG_076-11a>
於庭而訓之於承家之不易樹身¶之孔棘我有方策汝
其耨之我有師友汝其範之¶故吾州世家言子弟之秀
且良有文而勉於學必<md:KR4d0266_SBCK_075-10b>¶曰宣溪之王如价卿者豈非所
謂王氏之秀且良¶有文而勉於學者耶使予不敬之不
愛之不可得¶也父兄之教其端使然哉它日遺予書曰
維籓於¶人間世之所好者未嘗不望望然去之至於欣
欣¶然樂之者皆人間世之所不好者也偶讀淵明詩至¶
委懷琹書之句作而曰此維籓之心而出於淵明¶之口
<pb:KR4d0266_WYG_076-11b>
者也敬以名其肄業之堂願徼福於先生乞¶一言以記
其說且作三大字以扁其上予為扁之¶未暇記也今日
皮仲文歸自宣溪首跽而請曰价¶卿委懐之記先生忘
之否肯為作之否予笑曰東坡<md:KR4d0266_SBCK_075-11a>¶先生不云乎詩債隔年
而後還予逋价卿之債今¶十年矣其可不作乎哉其可
忘乎哉其可使催租¶人徒手復命乎哉
　¶　　　趙氏三桂堂記¶
國朝皇族之英自拔於綺&KR0237;金貂之林而争衡於¶孝秀
<pb:KR4d0266_WYG_076-12a>
文儒之囿者豈少也而六世業儒三世中文¶科者亦往
往如麟之角兼此而趾美者其惟少師¶惠國良公之一
門乎試冠延和頌獻聖武¶仁宗皇帝是以有務學秀出
之詔宗學方新經術¶首選英宗皇帝是以有文義異等
之擢學洞詩<md:KR4d0266_SBCK_075-11b>¶禮傳釋孝經神宗皇帝是以有究厥微言
之褒¶至南陽侯傳惠國之業以訓其子正議公毎曰五¶
十二子可教惟汝汝可不懋正議公感父之訓念祖¶之
業耕獵種續溢為偉辭儒先推表厥聞允焯¶遂中紹興
<pb:KR4d0266_WYG_076-12b>
戊午之科正議公又傳南陽之業以¶訓其子徽州公且
曰吾以武階易為文臣汝今未¶官可不我續徽州於是
鑚礪覃思纉我先烈遂¶中紹興戊辰之科徽州公又傳
正議之業以訓¶其子亮夫亮夫以訓其時侃時俊二子
皆以文¶詞荐名而時侃遂中慶元丙辰之科是嵗六月
時<md:KR4d0266_SBCK_075-12a>¶俊來為吉州戸曹掾擕徽州公書遺余曰彦恂愚¶不
肖不能大先公之門惟是世業一巻之書六葉¶授受不
敢汙萊嘗勵諸孫曰汝黨世科當為議作¶三桂之堂今
<pb:KR4d0266_WYG_076-13a>
不踐言罔克用勸先公之故人惟子¶者盍為我記其說
用光前人以啓我子¶孫子獨能辭予報之曰自晋人以
桂林一枝自¶况相傳至唐乃以策第禮闈謂之擢桂歌
於杜氏¶之詩今君家擢桂三世可不謂衣冠之盛事矣
哉¶抑君其懋諸子諸孫以君家一巻之書且一巻之¶書
未易讀也顧所用何如耳收科發身一巻之書<md:KR4d0266_SBCK_075-12b>¶也惟忠
惟孝以維城王室盤永國祚俾宋萬嗣¶復無極則君家
乆大閎逺亦與宋罔¶極亦一巻之書也顧所用何如耳
<pb:KR4d0266_WYG_076-13b>
惠國諱某南陽¶諱某正議公諱公稱字顯(闕/)正議公累
治劇郡¶紹興間平治天下晩守京口獨當辛巳北敵之¶
鋒其功不細未報而没至今屈之云
　¶¶　　　贑縣學記¶
贑縣治之西南祀孔子故有廟學則未聞也後廟¶亦廢
其地入祥符宫皇祐二年縣宰王君希即舊<md:KR4d0266_SBCK_075-13a>¶址作新廟
即廟廡為學舍至紹興庚午火於叛卒¶後六年予為州
户掾武𡗝陳君鼐元器為宰旴江¶黄文昌世永為主簿
<pb:KR4d0266_WYG_076-14a>
一日二君約予登覧縣學¶之址則樲棘生之瓦礫翳焉
二君慨然欲復之未¶能也後四十二年黄君之弟文暠
來為宰其治明¶而寛惠而能斷朞年民馴其教條而樂
供其貢賦¶公上既終乃斥其贏為錢百萬攝守黄侯渙
復佐¶以五十萬中峙大成之殿繚以七十餘區之房講¶
習有堂入直有廬肄業有齋東西有序庖湢有所¶肇修
胡簋繪事從祀百爾文物彪列一新釋菜之<md:KR4d0266_SBCK_075-13b>¶容觀者起
敬弦誦之聲聞者勸學屬役於紹熈甲¶寅之季春而考
<pb:KR4d0266_WYG_076-14b>
成於仲秋黄君走書來請予記其¶成予復之曰子之兄
天下士也予之畏友也然是¶學也子之兄嘗有志矣而
莫之就天下之事因則¶易造則難今子能造而新之其
不曰難乎哉子¶之兄之所難而子之所易其不又難乎
哉事之難¶者子既易之矣事有至易而人反難之者子
抑聞¶之乎贛之風俗其山聳而厲其氷湍以清聳而厲¶
故其民果而挾氣湍以清故其俗激而喜争長民¶者曰
化之難也予則曰化之易若之何其易也彼<md:KR4d0266_SBCK_075-14a>¶其挾氣獨
<pb:KR4d0266_WYG_076-15a>
不可因之使果於義彼其喜争獨不可¶因之使激於名若
之何其不易且百年之間¶如楊行先如孫介夫如李先之
非贑人乎非名義¶之君子乎使崆峒為淵章貢為山曰贑
之士不復¶有斯人也其孰曰不可不然而曰斯人不可有¶孰
曰可顧所以因而使之者何如耳然則因而使¶之奈何謹
庠序之教申之以孝悌之義斯道也因¶而使之之道也非
乎長民者獨不聞之也乎故曰¶因則易今子己得之矣異
時有磊落¶光顯於朝以名義聞天下者其必贑之士也夫
<pb:KR4d0266_WYG_076-15b>
其<md:KR4d0266_SBCK_075-14b>¶亦子之教夫予老矣其猶可得而見也夫
　¶¶　　　廣漢李氏義概堂記¶
予自少從紫巖先生父子問學則聞先生同郡¶有君子
焉李其姓發其名浩然其字也讀書不為¶空言業文不
為詭異譬如農夫耕以忠孝而種以¶仁義視君以親以
仕不仕而忘其慕視人以身以¶莅不莅而異其惻君實
耻之予私竊起敬焉後班¶於朝見蜀之賢大夫士益衆
問以所聞則又益詳¶咸謂君在辟雍奏疏論靖康之危
<pb:KR4d0266_WYG_076-16a>
報聞而歸可以<md:KR4d0266_SBCK_075-15a>¶己矣君則喟曰茍可以報國吾何愛焉
紹興丙辰¶之旱傾家以食餓者太守不以聞天子不得¶
聞可以己矣君則又喟曰吾志在及物吾何求焉¶乾道
二年則又旱又行之如初三年又旱又行之¶如初太守
不以聞天子不得聞可以己矣君則又¶喟曰吾自為善
耳吾何懈焉如是者三十餘年矣¶五年則又旱又行之
如初葢甿之枵而餔瘠而腴¶殣而蘇者至是枚舉其人
至二百七萬一千三百¶有竒斛計其粟至一萬四百六
<pb:KR4d0266_WYG_076-16b>
十有竒於是里之¶甿且怨且譁相與謳曰我有耆老李
君粥之我有<md:KR4d0266_SBCK_075-15b>¶侲髫李公穀之孰旌李君我尸祝之是嵗
之冬廣¶漢新奉守余侯時言至止聞而忸曰州有斯人
而¶壅於上聞咎在予則以其事上於部使者轉運¶使趙
公公説亟以聞宣撫使樞使王公炎又以¶聞後宣撫使
薛公良朋又以聞後轉運使王公璠¶趙公不息又以聞
孝宗皇帝嘉之曰爾以布衣¶居於下土乃因年饑多所
全活仁心義概徹於聴¶聞乃錫贊書官以九品時乾道
<pb:KR4d0266_WYG_076-17a>
九年閏正月九日¶也於是君之名一日布海内君既
拜上恩則扁其¶堂曰義槩以侈君賜後若干年君之
孫寅仲以<md:KR4d0266_SBCK_075-16a>¶奉大對剴切第甲科佐著庭史成增秩復
請於朝¶願移榮於君太上皇欣然曰孫知尊祖朕之
所¶嘉再贈承務郎然後里之甿怨者懌譁者息謳者¶
黙今年三月寅仲以書及圖抵余曰義槩之堂先¶祖
名之未易作也重惟先志其可弗承兹堂其可¶弗築
端策面勢得其址於先人敝廬之側西山之¶間葢一
<pb:KR4d0266_WYG_076-17b>
再終乃克有就復閣其上扁以尊祖執事¶嘗為賦詩
今不為記其役以此誰諉則諾而書之¶其髙三十有
九尺廣倍之深三分廣二之閣以尊¶奉兩朝之賛書
君像在焉羣賢之詩則刻石堂上<md:KR4d0266_SBCK_075-16b>¶慶元二年上巳日¶
記¶
　　　　玉笥山重修飇馭廟記¶
惟泰元尊幬下土鞠萬生發育亨嘉罔有札瘥¶豐楙頴
栗罔有捐瘠怡愉洽熈罔有哀籲是惟皇¶皇后帝之心
<pb:KR4d0266_WYG_076-18a>
然髙居霄極下視豪端或閼兩間或¶壅聲聞則有伯强
獝狂崇降威虐我民於是乎有¶癘疫之𤯝虐魃支礽僣
暘逆降我民扵¶是乎有燬霾¶之𤯝我民披肝為紙滴淚
到泉呌閽排雲將焉攸<md:KR4d0266_SBCK_075-17a>¶訴惟天上尊必有名山大川之
神代天臨徹帝省¶挈擕隂機蕭勺民莫孰弄疾威腅閃
睢旴孰䁧孰¶墊孰噫孰欠孰遂燄聞而藥之膏之濯之
淪之¶流之熸之收之駕彼飛龍乗彼白雲秉蠭旗提青¶
萍撝訶百神詰誅萬祅惠鮮我民㑹歸和平廸民¶之康
<pb:KR4d0266_WYG_076-18b>
樂帝之心惟大江之西吉之吉水出縣北東¶六十里所
鄉曰某鄉山曰玉笥廟曰飇馭者帝心¶所倚民命所寄
其不在兹或曰西岳華山之神離¶宫也或曰吳史君雲
儲之神受后帝茅土於兹山¶也初名雲騰自唐之天寳
神所命也今曰飇馭自<md:KR4d0266_SBCK_075-17b>¶皇朝之宣和徽皇所賜也上泝
章貢下沿洪撫¶旄倪奔奔農商棼棼士夫欣欣相踵於
塗胥㑹於祠¶彼以祈年此以祝釐弗牷弗營惟葅惟粢
祝史致¶告如鼓答桴隤祉山側疵厲不作霡霂時叙婁
<pb:KR4d0266_WYG_076-19a>
豐¶孔碩潦反其壑火息風寂頻年泰和我民舞歌則¶相
與視廟疏罅&KR1258;其壞隤某殿某室某像某服是¶建是築
是葺是縮于瓦于木于堵于屋昔故今新¶今煥昔塵匪
神我勤繄我答神用永賴於我民其¶費出於里之人其
倡之者予友生鄉貢進士曾三¶異云慶元五年十月既
望通議大夫寶文閣待<md:KR4d0266_SBCK_075-18a>¶制致仕楊
