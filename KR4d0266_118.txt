# -*- mode: mandoku-view -*-
#+TITLE: 誠齋集
#+DATE: 2015-09-23 10:23:55
#+PROPERTY: JUAN 118

<md:KR4d0266_SBCK_118-1a>¶
一百十八¶
　　　　　　　　　　　　宋　楊萬里　撰
　¶　行状¶
　　　　朝奉劉先生行状¶
先生諱安世字世臣本貫吉州安福縣叢桂坊曽¶祖故
不仕祖贄故不仕父思贈右承事郎先生之¶先有諱德
言者居安福五代亂里中子弟起兵衛¶井邑德言毅且
<pb:KR4d0266_WYG_118-1b>
賢推為帥其扞及旁郡甚遠也不¶立名號亦不属人至
國初乃歸來¶我藝祖嘉之授水部員外郎為江南發運
使語在國<md:KR4d0266_SBCK_118-1b>¶史為先生八世祖自德言以前系世莫考相
傳宋¶彭城王義康徙安成郡子孫家焉今安福也先生¶
之族自從祖溥以文章魁恩科羣兄弟䇿進士者¶六人
薦名者三十三人先生之兄曰安鎮字鎮臣¶有文名以
貢士客死京師先生時尚少盡得兄之¶學諸老先生見
者曰是不可量足為劉鎮臣之弟¶紹興初盗起先生奉
<pb:KR4d0266_WYG_118-2a>
其承事公避地適與二¶盗遇先生白承事公前行先生
横一杖以逆之盗¶有牽小留而承事公已遠矣先生亦
免焉古書所稱¶孝足以感盗心者世未必盡信也觀先
生之事未<md:KR4d0266_SBCK_118-2a>¶知古人何如耳紹興十四年十七年先生連
薦名¶皆首選十七年再舉先生對䇿極言守令不才致¶
民流殍其語痛刺骨考官不樂降在第四名登¶進士第
授左廸功郎岳州司戸恭軍兼攝録事叅¶軍有野夫為
傭保於大姓者父病謁至歸省主人¶不可野夫徑去主
<pb:KR4d0266_WYG_118-2b>
人以盗告官獄具如章先生争¶之曰野夫以孝而刑謂
此邦之人何岳民呼舞稱¶賀郡丞以文吏薄武人議月
奪諸將俸之半先生¶争之不得頃之諸將&KR0557;其徒譁且
變居民惶擾空¶城避之先生曰出納非守丞事也庸不
在我亟發<md:KR4d0266_SBCK_118-2b>¶帑取給當是時㣲先生㡬無岳州期滿陞秩
左從¶政郎永州州學教授先生嘗獨騎一馬詣學館墜¶
而傷既受代先生未瘳州家憫其客間貧病以攝¶它職
廪先生先生受之將行先生持所受歸之官¶為錢六十
<pb:KR4d0266_WYG_118-3a>
萬太守左史王公宣子驚異曰使士大¶夫皆如劉世臣
二(闕/)不有焉可也以薦者改秩左¶宣教郎知贑州雩都
縣贑俗剽且相訐先生至曰¶民無窳良也淑慝者政耳
邑之大駔有孫氏鍾氏¶根結盤互異時守令瞪視莫敢
&KR0008;其角牙一日從¶惡少椎小民於市先生曰是敢爾命
擒之吏素畏<md:KR4d0266_SBCK_118-3a>¶二氏疑莫先徃先生罷一吏乃能寘之獄
抵罪僚¶吏人士為之逰說先生卒不奪曰吾非無教之
誅¶也郡丞行部至縣諷先生以獻羡餘錢五百萬先¶生
<pb:KR4d0266_WYG_118-3b>
曰縣之土田瘠而賦歛重而將焉取餘令可逐¶一錢不
可得郡丞怒䜛之守不聼䜛之使者又不¶聴郡丞窮且
愧乃作詩以遺先生先生謝郡丞亦¶謝先生之政主之
以不猛継之以不懈徃徃日昳而進晨¶飡得疾以歸太
守有憐先生者為之匄祠禄邑之¶民曰劉公非吾縣尹
也吾父母也皆走送先生遣¶之不肯去以朝奉郎致仕
享年六十有八終於家<md:KR4d0266_SBCK_118-3b>¶先生平昔排佛老不遺餘力嘗
曰士大夫而談此¶乃吾夫子之叛卒也至是遺命子弟
<pb:KR4d0266_WYG_118-4a>
曰喪祭不得¶以佛老為禮太夫人李氏贈太孺人配彭
氏封孺¶人皆以先生貴男四人格非去非勝非知非女
三¶人嫁李大年羅昌辰䕫州録事叅軍竇依格非奏¶補
將仕郎先生自太夫人即世每饋祀必慟哭奉¶承事公
無不盡退謂妻子曰事親之謂色飬不得¶其恱不謂之
子先生之諸兄皆早世先生聚諸孤¶而衣食之每白承
事公曰安世任此責願大人無¶所為憂承事公既没先
生嘆曰吾嘗許吾先君今<md:KR4d0266_SBCK_118-4a>¶日之事先諸孤後吾子田宅
<pb:KR4d0266_WYG_118-4b>
貨財秋毫無所分教¶諸猶子待其成畢其婚嫁先生之
未仕也士之來¶學者百千人有富貧慧蠢不同先生槩
加誨導人¶人自以為得先生學先生有文集三十巻論
語尚¶書觧二十卷先生之學不為空言其原委自賈誼¶
陸贄蘇明允父子之外不論也故其文與其人皆¶肖焉
然䇿第之日先生年四十九矣葢其族夥應¶書之歳率
以期功之喪而不得試藝者凡二十四¶年使其逢之不
遲用之不狹其功用豈小哉先生¶仕二十年而貧如初
<pb:KR4d0266_WYG_118-5a>
然先生之四子以文相髙先<md:KR4d0266_SBCK_118-4b>¶生曰吾為不貧矣先生之
在永州請於郡建故權¶通判濓溪先生祠堂謂永之士
曰周濓溪之不師¶桞子厚之師可不可也是時丞相魏
國張公謫居¶於永每稱重先生曰實學之士張公再相
萬里見¶公公問劉世臣今安在好一講筵官也公未及
薦¶以䜛去先生尋亦病矣如先生者不得用得用者¶不
必如先生人或以是惜先生先生不自惜也萬¶里也先
生門弟子之下者然從先生最舊及某丞¶零陵縣侍先
<pb:KR4d0266_WYG_118-5b>
生更未盡一歲萬里復得就先生而¶卒業先生之喪也
萬里嘗見張魏公為張子韶侍<md:KR4d0266_SBCK_118-5a>¶郎服友之服又見澹菴
先生胡公及羅長卿為清¶節先生服師之服萬里敬為
先生制服焉因與先¶生之子去非謀請銘於名天下之
能文辭者去非¶曰先生行状子當作萬里謝曰非其人
也三辭不¶獲命乃以叙於篇謹状¶
　　　　宋故資政殿學士朝議大夫致仕廬陵郡開¶
　　　　國侯食邑一千五百户食實封一百戸賜紫
<pb:KR4d0266_WYG_118-6a>
　　　　金魚袋贈通議大夫胡公行状¶
　　　　　曽祖璉不仕¶
　　　　　曽祖母夫人康氏劉氏<md:KR4d0266_SBCK_118-5b>¶　　　　　祖愷贈承務郎¶
　　　　　祖母張氏封孺人¶
　　　　　父載累贈太中大夫¶
　　　　　母陳氏張氏所生母曽氏俱贈淑人¶
公姓胡諱銓字邦衡其先金陵人五季避地廬陵¶祖愷
<pb:KR4d0266_WYG_118-6b>
未仕而没贈承務郎父載累贈太中大夫母¶陳張所生
母曽俱贈淑人皆以公惟祖母張以百¶歳封孺人云太
中氣慷慨以試有司無遇即棄去¶自幼超詣絶世强於
記覧有質以古書者必曰¶是出某書某卷騐之而信年
二十八太學試文浄<md:KR4d0266_SBCK_118-6a>¶不加㸃博士驚異建炎二年¶屬太
上皇䇿士於維揚初擢公第一有媢其直者竟第¶三授
文林郎撫州軍事判官未上而昭慈聖獻皇太¶后避敵
於䖍州敵踵至公裒甿為兵與(闕/)　　　¶撫州太守張
<pb:KR4d0266_WYG_118-7a>
循軍合遏其衝敵退論功轉承直郎¶權吉州軍事判官
時羣盗四起守臣張中彦檄公¶督别將趙之儀捕之覘
者請夜襲之公不可曰賊¶掠民自從將母俱焚遲明賊
遁掠者得釋未㡬丁¶太中憂除䘮與兄蓬山居士鑄築
精舍於里之洞¶巖從名儒蕭楚講畫古學冥搜治亂安
危根株或<md:KR4d0266_SBCK_118-6b>¶勉之仕不荅紹興五年忠獻魏國張公浚都
督諸¶路兵辟公提舉荆湖北路常平茶鹽司幹辦公事¶
故荆湖南路提㸃刑獄司幹辦公事多赴都堂審¶察兵
<pb:KR4d0266_WYG_118-7b>
部尚書吕祉以賢良方正直言極諫科薦賜¶對便殿
公論持勝及納諫及䖍㓂及營田事¶上曰營田孰初對
曰田制邈矣三代曰井春秋之¶晉曰爰秦之商君曰轅
漢之晁錯曰屯趙過曰代¶充國曰營我真宗用耿望之
計於是乎治屯田¶仁宗用歐陽修之議於是乎建營
田無弊法有弊¶吏今募民營田官給之牛具貸之種矣
然湖之<md:KR4d0266_SBCK_118-7a>¶南土牛之所生市之以出鄉則無全牛降之嘉
種¶官有其費强之於吏乎則無實恵¶上曰善當改之
<pb:KR4d0266_WYG_118-8a>
改通直郎樞宻院編修官七年十一¶月宰相秦檜决䇿
暨金人平王倫誘致金使以偽¶詔來責禮卑甚中外洶
洶公獨奏封事其畧曰臣¶謹按王倫本一狎邪小人市
井無頼宰相無識舉¶以使金誘致金使以詔諭江南為
名是欲臣妾我¶也是欲劉豫我也豫臣小醜南面稱王
自以為子¶孫帝王萬世之業一旦豺狼改慮猝而縛之
父子¶為虜商監不遠倫又欲使陛下效之夫天下者<md:KR4d0266_SBCK_118-7b>¶乃
祖宗之天下也今陛下所居之位乃¶祖宗之位也柰何
<pb:KR4d0266_WYG_118-8b>
以我祖宗之天下為敵國之天¶下以我祖宗之位為敵
國藩臣之位今陛下一屈膝¶則廟社盡被汚辱赤子盡
為左衽官執盡為陪臣¶異時豺狼無厭之求安知不劉
豫我乎夫三尺童子至¶無知也指仇讐而使之拜則拂
然怒今堂堂天朝¶相率而拜仇讐曽童孺之所羞而謂
陛下忍為之¶耶倫之議乃曰我一屈膝則梓宫可還太
后可復¶而淵聖可歸中原可得嗚呼自變故以來主和
議者¶誰不以此欺罔陛下然而卒無一騐則敵之<md:KR4d0266_SBCK_118-8a>¶情偽
<pb:KR4d0266_WYG_118-9a>
已可知矣而陛下尚不覺悟竭民膏血而¶不恤忘國
大讎而不報含垢忍恥舉天下而臣之¶甘心焉就令敵
决可和盡如倫議天下後世謂¶陛下何如主况仇敵
變詐百出而倫又以姦邪濟¶之梓宫决不可還太后
决不可復¶淵聖决不可歸中原亦决不可得此膝一屈
不可復¶伸國勢陵夷不可復振可為痛哭流涕長太
息者¶矣向者陛下間關海道危如累卵當時尚不北¶面
臣之况今國勢稍張諸將盡鋭士卒思奮只如頃¶者
<pb:KR4d0266_WYG_118-9b>
強敵陸梁偽豫入冦固嘗敗之襄陽敗之淮上敗之渦
口<md:KR4d0266_SBCK_118-8b>¶敗之淮陽校之蹈海之危固已萬萬倘不得已而¶用
兵我豈遽出敵國下哉今無故而臣之欲屈萬¶乗之尊
下穹廬之拜三軍之士不戰而氣已索此¶魯仲連所以
義不帝秦非惜夫帝秦之虚名惜夫天下¶之大勢有所
不可也今内而百官外而軍民萬口一¶談皆欲食倫之
肉謗議洶洶¶陛下不聞正恐一旦變作禍且不測臣
竊謂不斬¶王倫國之存亡未可知也雖然倫不足道也
<pb:KR4d0266_WYG_118-10a>
秦檜以¶腹心大臣而亦為之孔子曰微管仲吾其被髪
左¶袵矣夫管仲霸者之佐耳尚能變左袵之區為衣<md:KR4d0266_SBCK_118-9a>¶冠
之㑹檜大國之相也反驅衣冠之俗為左袵之¶鄉則檜
也不惟陛下之罪人實管仲之罪人矣¶孫近附㑹檜議
遂得叅知政事檜曰敵可講和近亦¶曰可和檜曰天子
當拜近亦曰當拜嗚呼㕘賛大¶政充位如此有如敵騎
長驅能折衝禦侮耶臣謂檜近¶亦可斬也區區之心願
斬三人頭竿之藳街然後羈留北使¶責以無禮徐興問
<pb:KR4d0266_WYG_118-10b>
罪之師則三軍之士不戰而氣¶自倍不然臣有赴東海
而死耳寧能處小朝廷求¶活耶書奏除名編管昭州時
侍御史陳剛中諫議¶大夫李誼吏部尚書晏敦復給事
中勾龍如淵户<md:KR4d0266_SBCK_118-9b>¶部侍郎李彌遜向子諲禮部侍郎張九
成俱入對¶引救檜廹公議亦偽為救公者謫監廣州都
鹽倉¶改簽書威武軍判官事於是寺丞陳剛中以牋賀¶
公曰屈膝請和知廟堂禦侮之無䇿張膽論事喜¶樞庭
經逺之有人又曰知無不言願請上方之劍¶不遇故去
<pb:KR4d0266_WYG_118-11a>
聊來下澤之車陳坐是謫知䖍州安逺¶縣死焉十二年
御史中丞羅汝楫彈公以奉議郎除¶名謫新州同郡王
庭珪以詩贈行有癡兒不了公¶家事男子要為天下竒
之句為歐陽識所告王坐¶貶辰州新州太守張棣告公
訕上再謫吉陽軍時<md:KR4d0266_SBCK_118-10a>¶有觀察某上書乞代公行不報張
棣擇一牙校¶游崇者送公至半途臨大江崇㧞劍而前
公色不¶動徐曰逮書謂送某至吉陽者賞爾不愛賞乎
崇¶笑而止至朱崖或諗公以有後命家人為慟公方¶著
<pb:KR4d0266_WYG_118-11b>
書怡然也吉陽士多執經受業者凡經坯冶皆¶為良士
初吉陽貢士未嘗試禮部公勉之行及位¶於朝乃請廣
西五至禮部者乞不限年與推恩自¶是仕者相踵聞母
曽之喪一慟㡬絶勺飲溢米三¶日不歠鬚髪盡白見者
出涕先是檜大書丞相趙¶公鼎叅政李公光及公姓名
於格天閣冒進者争<md:KR4d0266_SBCK_118-10b>¶以公為梯監察御史田如鼇獻書
乞斬公檜抵之¶地光坐移書於公再貶儋耳武平連通
判方疇以¶致書議姻遂下若盧二十六年檜卒公量移
<pb:KR4d0266_WYG_118-12a>
衡州¶三十一年正月公與忠獻公偕命自便時忠獻謫¶
零陵公自衡造焉館於讀易堂忠獻從容謂公曰¶秦
太師顓柄二十年成就邦衡一人耳¶今上即位首復
公官除知饒州召至行在所即¶日賜對上溫顔曰久
聞卿直諒公首論為國以¶禮又論今日之事在修徳以
結民心固吾圉練兵¶選將以觀釁待其衰上嘉納除
吏部郎遷秘<md:KR4d0266_SBCK_118-11a>¶書少監又遷起居郎論史官失職有謂記
注不¶必進呈使史官無諱史官當立於御座之前庶㡬
<pb:KR4d0266_WYG_118-12b>
言動皆得以書今之史官後殿立而前殿不立請¶前後
殿皆立左右史奏事請令直前不必預白閤門¶及以有
無班次為拘許之自是史職盡復原制還¶祖宗之舊
公請遷都建康謂漢髙入關中光武守¶信都大抵與人
鬬不搤其吭拊其背未能全勝今¶日大勢自淮以北則
天下之吭背也建康則搤¶之拊之之地也若進據建康
下臨中原此髙光興王¶之計也况今西北欲歸之人如
漢民之思漢苟不<md:KR4d0266_SBCK_118-11b>¶移蹕何以擊其心詔議行幸言者請
<pb:KR4d0266_WYG_118-13a>
紓其期遂止¶隆興元年六月忠獻張公自建康入秦圖
恢復計¶侍御史王十朋力贊之於是忠獻公督師進討
金¶人既克宿州以大將李顯忠欲其金帛且與邵¶宏
淵私憤復敗於敵上憂甚十朋亦自劾¶上愈怒公言
近者淮上之衂盖天以是厲¶陛下之志使動心忍性
増所不能願益强其志母¶以小衂自沮蒐乗補卒期於
身濟大業時宿州之師¶賞罰衡决言宿州之敗誤國之
將厚賂權貴㳺¶説自觧安處善地誅戮不加禍亂之漸
<pb:KR4d0266_WYG_118-13b>
間不容髮<md:KR4d0266_SBCK_118-12a>¶願毋忽兼侍講及國史院編修官因講禮記
進序¶篇其畧曰君以禮為重禮以分為重分以名為重¶
名以器為重願陛下辨其分謹其名守其器勿¶輕假
人七月上以旱蝗星變詔問闕政公請勿¶徼福於佛
老之教而躬行周宣憂旱之誠戒監司¶守令有貪殘者
必罰是應天以實公因論納諫曰¶今朝廷之士以緘黙
為賢容悦為忠道路相傳近¶日臺諫論事朝廷謂為賣
直臣未知信否夫賣直¶之言唐徳宗之言也徳宗猜忌
<pb:KR4d0266_WYG_118-14a>
謂姜公輔為賣直¶出此一言忠臣結舌馴致興元之變
所謂一言䘮<md:KR4d0266_SBCK_118-12b>¶邦者也願陛下以徳宗為戒以太祖皇
帝欲拜¶昌言為法上曰非卿不聞此九月金人求更
成¶大臣欲從之公奏曰彼知陛下鋭意興復移書¶請
和非甘言誘我即詭計緩我爾願鍳前車之覆¶益修守
備益張吾軍上曰朕有二説㫁然不移¶一則中原歸
附之人决不可遣二則中外名分决¶不可亂又曰邉事
倚張魏公乃對曰陛下至誠如¶此何憂強敵願持之
<pb:KR4d0266_WYG_118-14b>
以不懈絶口不言和字¶上曰卿忠直如此朕甚喜兼
權中書舍人公遜於¶右史馬麒上曰無以易卿又言
恐駁事不勝任<md:KR4d0266_SBCK_118-13a>¶上曰貴當理遂就職進兼同修國史
有㫖以中¶人李綽等常典發軍書無誤各進名一列
公不奉¶詔綽等泣訴上曰胡銓不肯經筵講禮記至爱¶
而知其惡憎而知其善公曰愛而知其惡必棄之¶勿疑
憎而知其善必任之不貳上稱善¶夀聖明慈皇后改稱
教㫖為聖㫖公言易曰大哉¶乾元至哉坤元盖天地之
<pb:KR4d0266_WYG_118-15a>
位不可並故以大哉¶至哉為别陛下雖奉親盡孝而
光堯與¶夀聖實難於並稱聖㫖上嘉納謂樞宻洪邁
曰奉¶親之過朕當自受張栻召對賜三品服公言君子<md:KR4d0266_SBCK_118-13b>¶愛人以徳今賜栻服章非愛之以徳也其父浚决¶不肯
使之輕受栻亦有守决不肯妄受恐或議浚¶非全浚也
十一月上以和戎之利病遣使之可¶否禮文之後先
土疆之取予下廷臣雜議公議曰¶國家與金人講觧覆
轍亦可睹矣京都失守自耿¶南仲主和二聖播遷自
<pb:KR4d0266_WYG_118-15b>
何㮚主和維揚失守自¶汪伯彦黄潛善主和完顔亮之
變自秦檜主和國¶家罹金人之禍何嘗不以和哉議者
乃曰陽與之¶和而隂為之備外雖和而内不忘戰此又
向來權¶臣欺君誤國之言也一溺於和則上下偷生將
士觧體<md:KR4d0266_SBCK_118-14a>¶終身不能自振尚安能戰乎大臣見之相顧失
色¶於是益忌公且欲奪魏公兵柄公復沮其議除宗¶正
少卿公請補外不允嘗遞宿玊堂上問曰¶金人汲汲
欲和聞其勢窘甚對曰近有自淮甸來¶者云金人聞近
<pb:KR4d0266_WYG_118-16a>
陛下力任張浚所以汲汲欲和臣¶願陛下委任勿疑
則恢復可必上曰善公又¶申前請上曰卿久在瘴
鄉而畧無瘴色天祐直¶諒卿未宜去兼國子祭酒因
見公言往年¶睿㫖欲移蹕建康不可但已上曰澶淵
之役當¶時有勸幸蜀及江南惟㓂萊公决䇿公曰今張<md:KR4d0266_SBCK_118-14b>¶魏公陛下之萊公也願早定計上曰善卿直¶諒四海
莫不聞不可言去且留經筵事無大小皆¶以吿朕公言
晉開運之末有陳友者殺李璘之父¶國初璘遇友於途
<pb:KR4d0266_WYG_118-16b>
手殺之而自言鞫之得實¶太祖壯而釋之臣願陛下
堅復讎之志以不忘¶太祖之訓上在講筵謂公曰卿
之學術士所甚¶服因及此日文士如蘇軾黄庭堅者
誰與對曰未¶見其人詩人如張耒陳師道者誰與對
曰¶太上時如陳與義吕本忠皆宗師道者上曰如¶韓
駒徐俯皆有詩名卿可廣訪其人退而乃薦王廷<md:KR4d0266_SBCK_118-15a>¶珪
朱熹楊萬里周必正弟鎬猶子昌齡籍云除兵¶部侍郎
公言受降古所難六朝七得河南之地不¶旋踵而皆失
<pb:KR4d0266_WYG_118-17a>
在梁武時侯景以河南來奔未㡬而¶䧟臺城在宣政間
郭藥師自燕雲來降未㡬而為¶中國患今敵中三大將
内附髙其爵禄優其部曲¶以繫中原之心善矣然處之
近地萬一包藏禍心¶或為内應後將噬臍願勿任以兵
柄遷其衆於湖¶廣耕種以絶後患時有國學士獻書¶闕
下乞用福國陳公康伯及公為腹心者七十有¶七人二
年八月上以災異數見避殿减膳詔廷<md:KR4d0266_SBCK_118-15b>¶臣各陳闕政
及急務公言禹有九年之水而國無¶捐瘠備先具也今
<pb:KR4d0266_WYG_118-17b>
數路水潦曽不踰時而民已流¶殍無備甚矣願詔遭水
之處博施賑䘏使民被實¶恵無至流徙此先務也今陛
下又令條陳闕失臣¶謂今之闕失孰有大於和議者因
極陳和議可痛¶哭者十上太息公言自靖康至今凡
四十年敵¶未嘗不由詭道而我終不悟也竊聞道路之
言彼¶緩我以和其實潛師以伺我或言多作戈船由海¶
道以進或言實粟塞下由間道以來願¶陛下堅守和
不可成之詔力修政事十年生聚十<md:KR4d0266_SBCK_118-16a>¶年教訓如越之圖
<pb:KR4d0266_WYG_118-18a>
吳則社稷幸甚進兼侍讀因進¶讀寳訓至食訖習射奏
曰四裔易以兵制難以信¶結願陛下謹守此言上曰
文武豈可偏廢又¶讀真宗顧李宗諤曰聞卿至孝能
保宗族朕守¶二聖基業亦猶卿之守門户公奏曰唐
栁玭云積¶累如登天覆墜如燎毛祖宗基業誠不易守¶
上稱善公言側聞金人有嫚書欲議書禮有所增損¶議
者謂末節不必較臣竊以為議者可斬也四¶郊多壘卿
大夫之辱楚之問鼎義士恥之故獻納二¶字富弼以死
<pb:KR4d0266_WYG_118-18b>
争之今強敵横行與多壘孰辱國號<md:KR4d0266_SBCK_118-16b>¶大小與問鼎輕重
孰多獻納二字與再拜孰重臣子¶争與君父屈已從之
是多壘不足辱問鼎不足恥¶獻納不足争也臣願絶和
議以鼓戰士左氏謂無¶勇婦人臣謂今日舉朝之士皆
婦人也十一月¶以邉鄙有釁詔改北郊用來年正陽
之月大雩之¶辰公稽叅禮經及國朝故事陳不可者
十宰相¶湯思退参政王之望等堅主和議遂罷張魏公
兵¶柄公又力争之於是大臣皆不悦遂除措置浙西¶淮
<pb:KR4d0266_WYG_118-19a>
東海道奉詔㫖趣行以二日為期公即辭行曰¶臣願今
陛下先絶和議爾上曰要盡其在我者時<md:KR4d0266_SBCK_118-17a>¶金兵及境號
八十萬聲動輦轂下自維揚海陵連¶数郡望風棄城髙
郵太守陳敏與敵相距於射陽¶湖水軍帥李寳屯江陰
而寳預求宻詔謂扼守要¶害隂為自安計公檄寳發兵
援敏寳不行公奏曰¶臣受上詔令范榮備淮李寳備江
緩急則更相援¶今寳逗遛違上詔坐視敏之孤立恐射
陽失守則¶大勢去矣上乃以命寳公又移書切責之寳
<pb:KR4d0266_WYG_118-19b>
乃發¶兵渡淮與敏相犄角敵一夕退時天大雪河氷皆¶
合舟車不能進公先使軍鎚氷士皆奮尋¶詔罷兵而時
相亦斥死除提舉江州太平興國宫<md:KR4d0266_SBCK_118-17b>¶加集英殿修撰知
漳州改泉州入見言郡邑害民¶之大者三事上曰毎思
卿直諒朕恢復之志已决¶今敵國土木不息旱乾相仍
機不可失對曰¶昔陛下嘗許臣以誓不與敵和何為中
變又謂臣决¶移蹕建康何為中輟耶上曰以民之不易
少須又¶曰在廷大半腐儒卿不可去一日秘書即張淵
<pb:KR4d0266_WYG_118-20a>
對¶選德殿上因数不詭随者云猶有胡銓一人在除¶在京
宫觀兼侍講公論前古未有不由講學而興¶㓕學而亡
精兵百萬不如道德之威被練三千不¶敵忠信之胄也
陛下之意端在於是矣上稱善除<md:KR4d0266_SBCK_118-18a>¶權工部侍郎以修史
書成轉承議郎因入見¶上曰屬已得契丹要領卿觀朕
施設公言少康以一¶旅復禹蹟今者陛下富有四海非
時一旅而即位¶九年復禹之效尚未赫然又言四方多
水旱迺者¶乙酉之歲修門之外斗米易一婦女小児半
<pb:KR4d0266_WYG_118-20b>
之左¶右不以告此謀國者之過也宜令有司速為先備¶
尋即工部為真公辭焉上詔曰汲黯在漢謀寢淮南¶随
㑹仕晉盗奔秦境卿其奚辭賜對衣金帯封廬¶陵縣開
國男食邑三百户令叅政周公必大視草¶仍以御札歸
公令藏於家公嘗燕見言初元經筵<md:KR4d0266_SBCK_118-18b>¶之臣七人惟臣獨
在臣老矣願乞骸骨歸田里¶上曰卿忠孝有物䕶持且
留觀朕恢復屬立¶皇太子公請飭太子賔僚朝夕勸講
上曰三代¶長且乆者由輔導太子得人所致末世國祚
<pb:KR4d0266_WYG_118-21a>
不永¶或七八年或五六年或三四年皆由輔導不得其¶
人所致對曰誠如聖訓公力乞致仕除寳文閣¶待制
與外祠既出都門有㫖復留改右神觀¶兼侍讀公辭不
得請於經筵講罷復申前請¶上曰卿大節可嘉朕不
忍令卿去因論納諫公曰¶從諫人主之髙致陛下自
登大位虚懐受言中<md:KR4d0266_SBCK_118-19a>¶外翕然咸謂恢復之期指日可冀
然靡不有始鮮¶克有終光武之殺劉洎終之實難¶詔舉
堪刑獄錢榖及有智畧吏能各二人公以張¶敦實昌永
<pb:KR4d0266_WYG_118-21b>
周必逹李發劉之柄應書言者謂舉李¶發劉之柄非是
公坐貶秩二等三求去¶上不得已從之除敷文閣直
學士與外祠辭行言¶於上曰願陛下規恢逺圖任
賢除邪理財訓兵¶撫寡恤孤然後布告中外必報國
讎必歸陵寢¶必復故疆以副太上付託上曰朕志也
又問¶卿今何歸對曰廬陵又賜通天犀帶又曰臣在嶺<md:KR4d0266_SBCK_118-19b>¶海無所用心妄意經學三十年粗能訓傳¶上曰卿可
進來既歸詔趣之遂表進易春秋周¶禮禮記觧命藏
<pb:KR4d0266_WYG_118-22a>
之秘書省復奉議郎¶除龍圖閣學¶士提舉江州太平興
國宫制有身蹈東海獨仲連¶不欲帝秦名重太山微相
如何以强趙之語¶光堯天聖七十慶夀湛恩轉朝奉
郎進封開國伯¶益邑三百户公復乞致仕優¶詔不許除
端明殿學士明堂合祭禮成復増邑户三百實封百户
淳熈六年十一月召赴行在所公辭焉復力乞致仕不
許公遂引疾轉朝¶議大夫提舉江州太平興國宫遂稱
篤且極陳時病五事上察公志不可奪乃加資政殿
<pb:KR4d0266_WYG_118-22b>
學士致仕明年夏五月疾革庚辰薨不及家事惟命諸
子口授遺表有死為厲鬼以殺賊之語奏聞特贈通議
大夫年七十有九諸孤卜於是嵗十月丙午𦵏於廬陵
縣之儒行鄉松山原祖承務府君塋之右公明徳峻極
敵絶敬畏丞相洪公述其先忠宣公敵中事云皇
太后以書歸曰胡銓封事此有之知中國有人益生懼
心公於利不苟取初欽祖既祥及冊隆興皇后公
以職將事皆賜金帛<md:KR4d0266_SBCK_118-20a>¶再辭必得請乃已使海道日賜金
<pb:KR4d0266_WYG_118-23a>
十鎰既歸或惎之以理生業者悉以賙婚友之貧是其
於君賜尚爾故没齒九疇不益一畮&KR0201;於禮學冠昏喪
祭式禮迂叟佛老梵唄㷊紙為錢一切剗絶四仲享先
設醴分膰坐客百人州閭耆老不遺貧賤挹&KR0445;必躬投
壺賦詩雜以琴奕往往申旦睦族篤親慶弔必詣寒暑
風雨不為回車居新興時嘗名其室曰澹葢取賈¶生澹
若深淵之意晩自號澹庵老人云公居無事¶時下心拱
手言恐傷人獨論國事勁氣正色貫日¶襲月奮以直前
<pb:KR4d0266_WYG_118-23b>
不怵不惻不疚不式大節揭揭細¶行斬斬動容出辭見
者起敬長身玉立望之山如¶即之春如其為文章駿奔
軋忽豳紛膠轕隐帙竒¶字旁摳遠擷初讀之者口呿語
難徐綜其緯理順¶脉屬似肆實莊若險實夷韓碑桞騷
嫓髙儷美中¶興以来作者寡二筆畫真𨽻上規顔蔡鑯
屈石出¶省其作人飯不重肉一製十稔而豆區飢民棺
斂<md:KR4d0266_SBCK_118-20b>¶道殣退省其橐屡空不贏惟太中公不貨於積繄¶徳
之植公實儀之蓬山既逝公字其子嵗在癸巳¶潚以公
<pb:KR4d0266_WYG_118-24a>
任孝友惟祗忠義惟幹葰茂碩人豈一朝¶夕公有澹菴
文集一百巻周易拾遺十巻書觧四¶巻春秋集善三十
巻周官觧十二巻禮記觧三十¶巻經筵二禮講義一巻
奏議三巻學禮編三巻詩¶話二巻活國本草三巻娶劉
氏贈淑人先公卒中¶散大夫荆湖南路提㸃刑獄敏才
之女子男五人¶泳承務郎監江東淮西搃領軍馬錢粮
所太平惠¶民局兼行宫雜賣塲淳熈二年卒於官参政
周公<md:KR4d0266_SBCK_118-21a>¶哀而銘之澥承事郎監潭州南岳廟浹瀳皆承務
<pb:KR4d0266_WYG_118-24b>
郎冲未命女五人適南昌嚴萬全福唐葉昌嗣上¶饒方
自厚承務郎贑州興國縣丞王宗孟將仕郎¶王蔵孫男
六人槼榘程杙杋&KR1376;女四人長曰相孫¶夭餘皆幼萬里
與公同郡常從學公將竁萬里¶以繫嶺表不得築室扵
場澥走書二千里以公¶猶子承務郎致仕昌齡所述公
之言行詭萬里論¶次將乞銘於叅政周公萬里敬慟哭
而書之掛一漏萬知不能免大端則畧具於是矣謹狀¶
淳熈七年九月日門人朝奉郎提舉廣南東¶路常平茶
<pb:KR4d0266_WYG_118-25a>
鹽公事楊萬里状<md:KR4d0266_SBCK_118-21b>¶　　　　宋故贈中大夫徽猷閣待制諡忠襄楊公¶行
　　　　状¶
　　　　　曽祖亨故不仕¶
　　　　　祖中謹故不仕¶
　　　　　父同故潭州司户恭軍贈宣義郎¶
公諱邦乂字希稷系出漢太尉震五代之亂徙居¶廬陵
故今為吉州吉水縣人世以儒學相承宣義府¶君登進
<pb:KR4d0266_WYG_118-25b>
士第初命長沙民掾未終更而早世後以¶公追秩宣義
郎公其季子也父歿之五月始生未¶冠而妣陳夫人即
世兄弟相為命公天性孫悌視<md:KR4d0266_SBCK_118-22a>¶兄猶父嘗掲其所居之
堂曰華鄂仲氏沒公時賔¶貢入京聞訃慟絶太學七年
苦心嗜學言行忠敬¶必以古人自勵政和七年以上舍
觧褐賜第還¶家拜伯氏感兄之訓更華鄂曰韡韡同郡
郭孝友¶記之曰予嘉楊氏友其弟而不怠恭其兄而不
忘¶是可振頺俗矣一時名勝賦之者数百人初調歙¶州
<pb:KR4d0266_WYG_118-26a>
婺源縣尉改蘄州州學教授以育才作人為己¶任不顓
文辭而已學政最淮西使者交薦授從¶政郎廬州州學
教授改南京宗子博士又改建康¶府府學教授秩滿改
宣教郎辟權知本府溧陽縣<md:KR4d0266_SBCK_118-23b>¶事縣久苦苛政公當官豈
悌先教化後財利均征¶繇遠近悦服惟恐其去傾邑請
留於部刺史者数¶千人尋命為真遇光堯踐祚覃恩轉
奉議郎時¶惟二聖北狩中原多故冦盗蠭起公訓民為
兵五里¶一堠號令期㑹明信而肅枹鼓一鳴遐邇畢集
<pb:KR4d0266_WYG_118-26b>
未¶㡬府兵叛閉闗殺官吏四境狼顧慮變公繕治軍¶實
大閲民兵申嚴號令刻日趋府討叛者賊畏公¶威聲亟
白部刺史願從諭招發運方公令諸郡之¶師討賊公董
民兵首集城下士整而奮噐甲犀利¶旗幟鮮明觀者偉
之已而羣凶就禽初兵之叛也<md:KR4d0266_SBCK_118-24a>¶溧陽縣舊縣鎮射士数
十百以羽檄徃戍它所乗隙¶離伍圗歸刼廵檢為魁甲
而趋溧陽欲屠之以掠¶其金帛公即帥民兵逆之諭民
出財募士殺敵者¶賞一戰賊殱焉邑人徳公肖像祠之
<pb:KR4d0266_WYG_118-27a>
部刺史奏功¶議賞公悉推僚佐任三年盗不入境建炎
三年¶十月當受代九月除通判建康軍府兼提領沿江¶
措置使司公事大将杜充擁兵数萬保建康公以¶兵𨽻
焉是時賊李成剽掠江北瀕江守偹十二月充¶謂成師
老遣戰艦擊之偶金兵大至與成合我¶師遂敗績敵取
我舟以濟奪馬家渡充出兵復戰不<md:KR4d0266_SBCK_118-24b>¶利潰兵夜叩南州
以入敵進營於南門外鐡佛寺¶充下令官吏兵民用命
城守公信其言明日充悉¶師出下水門乗舟以遁金陵
<pb:KR4d0266_WYG_118-27b>
空無守備知軍府事¶陳邦光柔怯不足頼是日父老驚
懼擁邦光出城迎拜敵前亦强公以行公至街橋大呼
曰¶我豈為䧏敵者欲赴水父老救免既至敵營邦光¶以
下皆拜願䧏公獨僵卧不起邦光乃啟曰通判¶素有瞑
眩疾敵帥曰四太子者乃掖出療之遣所¶䧏官屬勸䧏
閉口不答明日復遣所親厚者說¶之曰公故貧者有兄
垂老仰分禄寡嫂孤姪遠來就¶飬五子尚幼一女未嫁
今去家数千里妻孥皆無所<md:KR4d0266_SBCK_118-25a>¶於托寧不念此國家事勢
<pb:KR4d0266_WYG_118-28a>
至此公不䧏將誰為¶公曰兹人之常情吾獨無情乎家
國事不兩立吾¶計决矣願無辭費明日四太子置酒令
偽知軍府¶&KR0197;張太師者及前知軍府事陳邦光召公議
事¶公拒不徃衆挽以至庭其二人已就位虚一席以¶俟
公及階以首觸柱礎疾呼曰我豈貪生與犬豕¶均飽者
流血被面憤不蘇者乆之左右掖之出敵¶帥大怒幽之
它室明日邦光役諸出諭使䧏乃釋¶出至庭邦光䧏階
語曰事固無可奈何願少回意¶毋為徒死無益也公瞋
<pb:KR4d0266_WYG_118-28b>
目曰爾以從臣守藩臨難<md:KR4d0266_SBCK_118-25b>¶不能死甘心屈膝仇敵苟生
復幾何時使人人效¶爾則朝廷何頼時坐有敵將曰門
練刈者取幅紙¶書死活二字示之曰汝無多言忠於趙
氏即書¶死字下歸書活字下公起取筆徑書死字下敵¶
帥大怒復囚之先是公刺血書襟曰吾寜作¶趙氏鬼不
為他邦臣敵人初不知也明日復引公¶出南門砦問公
意如何答曰直不能䧏汝爾四太¶子震怒公迺大罵曰
我既食趙氏禄終不負¶國汝外裔豈是真天子乃使我
<pb:KR4d0266_WYG_118-29a>
從汝我國家何負¶汝而敢肆凶殘吾恨未劍汝頸吾豈
為死怖耶遂<md:KR4d0266_SBCK_118-26a>¶裂布褫衣以祈速死敵見所書襟知不可
屈遂害¶之剖腹取其心聞者哀壯之實建炎三年十一
月¶二十七日也享年四十有四先娶傅氏生女一人¶後
娶魯氏生男五人振文郁文昭文蔚文月卿月¶卿早夭
時振文纔十嵗女後歸新淦進士陳敦¶書四年五月軍
府上其事於朝廷天子愍悼加¶贈直秘閣官其子二
人上詔廟祀於建康府紹興¶元年冬知軍府葉夢得
<pb:KR4d0266_WYG_118-29b>
復請於朝以公大節罕¶傑褒表未稱宜加秩賜謚錫
廟號𦵏以禮二年三¶月詔復贈公朝奉大夫謚忠㐮
廟曰褒忠仍付<md:KR4d0266_SBCK_118-26b>¶其事史官命有司改𦵏三月甲辰夢得
躬奉¶天子命率官屬啟公殯具衣衾棺槨𦵏於廟之上¶
東南隅之山五年十一月朝廷以公幼未仕¶即其鄉
賜田二百畝以廩其家七年四月大駕幸建¶康大臣復
有為言者光堯曰顔真卿異代忠臣朕¶昨猶官其裔楊
邦又為朕死節可不厚褒加贈徽¶猷閣待制再賜田三
<pb:KR4d0266_WYG_118-30a>
百畝銀兩絹疋各百復官其¶一子昭文昭文孫於孺文
以報托孤之恩杜充之¶遁也或吿公盍去之公曰吾通
守苟去城誰與守¶我尚愛生也哉雖然吾仲氏惟一子
不可無炊火<md:KR4d0266_SBCK_118-27a>¶乃命其猶子孺文御其母以奔溧陽而屬
其子明¶日城失守云公神色明秀長身玉立見者畏愛
居¶無事時溫良恵和與物無忤及遇事决斷彊毅萬¶夫
不能奪也其徳行循於家稱於鄉信於友為郡¶學官教
孚於弟子員為縣大夫恩洽於百姓至於¶以身殉國立
<pb:KR4d0266_WYG_118-30b>
天下萬世臣節之端凌霜貫日非一¶時適然也故得天
子褒之曰綽有張御史之風無愧¶顔常山之節紹興三
十一年冬十月逆亮踰盟㓂¶邉入淮南至江北建康震
擾人皆禱於公廟楚巫¶占之曰吉北主其殂北旅其逋
大邦其寧乎有老<md:KR4d0266_SBCK_118-27b>¶人夢公吿之者亦云然十二月光堯
視師江左父老¶杜彦誠軰數十百人述其事競遮法駕
以聞有¶上㫖下江東帥漕司驗問建康帥臣張公浚上
其子¶昭文蔚文禄尚不及願官之以勸忠義㑹¶逢今上
<pb:KR4d0266_WYG_118-31a>
皇帝即位命官昭文明年又官蔚文公後¶以振文陞朝
四贈至中大夫公之被害也有斗子¶曰陳大伯者常從
公為傔至公被囚陳在旁不去¶公罵敵四太子陳亦舉
甓擊之不中遂同遇害又¶有主砦曰賈三郎者武勇絶
人時號為賈山砦¶亦同公被執賈命其子結里人為鬻
薪者置兵於<md:KR4d0266_SBCK_118-28a>¶薪以入閽人索之事覺敵磔其父子於市¶
朝廷既褒公之忠烈二人者亦各官其一子以武¶階邦
人肖其像於公廟立公之前歲時以從公之祀云謹¶狀
<pb:KR4d0266_WYG_118-31b>
淳熈十二年正月二十四日姪孫朝奉郎尚¶書吏部員
外郎萬里狀¶
　
　
　
　
　
　¶誠齋集巻一百十八<md:KR4d0266_SBCK_118-28b>¶<md:KR4d0266_SBCK_119-1a>¶
<pb:KR4d0266_WYG_119-1a>
欽定四庫全書
　誠齋集巻
