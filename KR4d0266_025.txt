# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:11.117200
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0515-025誠齋集-卷第二十五.
<pb:KR4d0266_SBCK_025-1a>¶
誠齋集巻第二十五¶
　　　　　　廬陵楊　万里　廷秀¶
　詩¶
　　江西道院集¶
　　　送吉州太守朱子淵造朝¶
廬陵難做定何如請㸔黟州朱大夫秋月滿懐春¶
滿面視民如子吏如奴萬艘白粲何曾欠百雉金¶
城舊更無㱕侍玉皇香案下甘棠便是瑞蓮圗(郡/中)¶
(三瑞堂前生數枝雙/頭蓮子淵畫為圖)¶
公在鄉邦我在京百書終不慰生平西㱕一見還¶
<pb:KR4d0266_SBCK_025-1b>¶
傾蓋夜坐相㸔話短檠老去可堪頻送客古來作¶
𢙣是離情雲泥隔㫁從今始肯倩征鴻訪死生¶
　　　感秋五首¶
昨扇猶午𢹂今裳覺晨單起來且復卧未敢窺柴¶
關不知病至此爲復老使然平生性剛燥畏熱長¶
喜寒念昔忝鄉賦踐雪詣春官布褐背不纊芒鞋¶
繭且穿長亭夜濯足吹燈呻故編買酒破孤悶浩¶
歌殷屋椽何曾悲廪秋山稜聳臞肩秋風吹我髄¶
秋露滴我肝我欲與秋敵秋先令我酸歎息復歎¶
息誰是長少年¶
<pb:KR4d0266_SBCK_025-2a>¶
盥漱己云畢危坐正冠衣攬鏡忽見我不識我為¶
誰自倚身尚强不悟年已衰舉頭視嘉木向人慘¶
無姿我欲訴渠老渠乃懐秋悲木不解飲瑟瑟聲¶
怨咨我且呼麴生細細斟酌之我醉不知我更知¶
春秋為¶
隤照趣夕黯孤燈啟宵明老夫倦欲睡似醉復如¶
醒寸心無寸恨坦如江海清秋蛩何為者四面作¶
怨聲凄惻竟未已抑揚殊不平切切百千語遞遞¶
三四更遶砌尋不得静坐復争鳴有口汝自苦我¶
醉不汝聴¶
<pb:KR4d0266_SBCK_025-2b>¶
秋曉寒可忍秋夕永難度青燈照書册兩眼如隔¶
霧掩巻却孤坐塊然與誰語倒卧卧不得起行行¶
無處屋角忽生明山月到庭戸似憐幽獨人深夜¶
約清晤我吟月解聴月轉我亦步何必更讀書且¶
與月聨句¶
平生畏長夏一念願清秋如何遇秋至不喜却成¶
愁書冊秋可讀詩句秋可搜永夜宜痛飲曠野宜¶
逺游江南萬山川一夕入寸眸請辨雙行纒何處¶
無一丘¶
　　　寄題蕭民望齊雲棲¶
<pb:KR4d0266_SBCK_025-3a>¶
下泳山尖碧雲起添得竒峰三四觜老人登樓來¶
㸔雲下瞰雲端在平地急呼雲師令執鞭我欲乗¶
此追羣仙蓬萊閬風徧遊覧㱕來落月滿晴川¶
　　　寄題李俊臣南樓¶
庾家南樓天下無李家南樓何似渠玉蔘碧山羅¶
帯水眼界風煙且千里何湏横陳鸚鵡洲月挂欄¶
干西角頭謫仙子孫五鳳手安得長江化作一杯¶
酒¶
　　　送劉子思往衡湘¶
浩齋先生第一孫秀峰後進第一人向来著論三¶
<pb:KR4d0266_SBCK_025-3b>¶
分國喚起阿繭戮姦魄有司手持金粟尺越羅蜀¶
錦遺道側洞庭昨夜起霜風翩然欲登石廩與祝¶
融㱕來定有驚人句肯寄江西道院翁¶
　　　夢作碾試館中所送建茶絶句¶
天上蓬山新水芽羣仙逺寄野人家坐㸔寳帯黄¶
金銙吹作春風白雪花¶
　　　寄題安福彭文昌春風樓¶
沂水何人解問津樓中蠧簡拂蛛塵杏花壇下朱¶
絃瑟十指風生别是春¶
不到安成二十年故人相憶兩依然彭家樓上春¶
<pb:KR4d0266_SBCK_025-4a>¶
風裏夢倚危欄俯百川¶
　　　将赴高安出吉水報謁縣官㱕塗宿五峰¶
　　　寺¶
風暄雨暖日和柔道是穠春不道秋楚椘江楓新¶
結束柿紅衫子錦纒頭¶
野寺重來記昨游一彈指頃幾經秋五峰絶頂雙¶
松樹相識児時到白頭¶
　　　明發五峰寺¶
㱕時路何近去時路何逺山路無短長人心有徃¶
返每因赴官期一出謁鄉縣若非人事牽無奈老¶
<pb:KR4d0266_SBCK_025-4b>¶
身嬾初心作此行夜雨醒醉眼孤愁念羣騶尺泥¶
滑雙趼首塗天全濕回轍雲半捲投寺借松牀呼¶
僧同野飯䫋然佳眠足得此行役倦暫勞新不堪¶
遐征舊所歎松菊豈不懐樊籠何時免瘦藤要覓¶
閑到了古道院¶
　　　初入筠州界高岡鋪¶
千尺霜松夾道周國初凉繖至今留筠州舊是朝¶
天路六十年來行信州(路人號夾道/松為凉繖樹)¶
　　　贈别羅時清¶
四嵗相從亦快哉東游興盡却西回詩中風月無¶
<pb:KR4d0266_SBCK_025-5a>¶
疆界聖處宫庭元洞開握手論文兩凄㫁登山臨¶
水重徘徊亦山亭下梅花徑明日先生獨自來¶
　　　己酉上元後贈劉子才¶
書䑓城西幽絶處古木排霄草荒路空齋深夜四¶
無人維予二人聴春雨我如病鶴子茁蘭長幼不¶
同同少年聞子誦書金應玉㸔子落筆山飛泉别¶
來幾何如昨日我老過前子非昔来年裹硯試集¶
英側耳臚傳第一聲¶
　　　二月十一日夜夢作東都蚤春¶
　　　絶句¶
<pb:KR4d0266_SBCK_025-5b>¶
道是春來早如何未見春小桃三四㸃偏報有情¶
人¶
　　　和尤延之見戯觸藩之韻以寄之¶
儂愛山行君水游尊前風味獨宜秋文戈却日玉¶
無價器寶羅胸金欲流欬唾清圎談者詘詩章精¶
悍古人羞子房莫笑身三尺㑹㸔功成自擇留¶
　　　郡圃上已¶
旋收雨夕放晴晨禊日風光正可人間白參紅方¶
是錦踈桃散李不成春(散音/上聲)¶
尋春不見只思還却在來僊小崦間映出一川桃¶
<pb:KR4d0266_SBCK_025-6a>¶
李好只消外面矮青山¶
　　　㸔小舟除萍¶
花伴吟哦桞伴行生憎庭外晩衙聲獨攜便面廵¶
荷沼自課蘭舟掠水萍¶
嵗嵗荷花苦未多緑萍蓋水礙新荷請君六月重¶
來㸔雲錦千機不犯梭¶
　　　讀退之李花詩¶
　　桃李嵗嵗同時並開而退之有花不見桃惟¶
　　見李之句殊不可解因晩登碧落堂望隔江¶
　　桃李桃皆暗而李獨明乃悟其妙蓋[炫-ㄙ+ㄥ]畫縞¶
<pb:KR4d0266_SBCK_025-6b>¶
　　夜云¶
近紅暮㸔失燕支逺白宵明雪色竒花不見桃惟¶
見李一生不曉退之詩¶
　　　郡圃曉步因登披僊閣¶
昨來風日較暄些破曉來游特地佳也自低頭花¶
下過依前撞落一頭花¶
李花半落雪成堆末後桃花録續開白錦地衣紅¶
錦障侵晨供張等儂来¶
百五佳時更絶晨園丁猶未放游人瘦藤柱上披¶
僊閣四靣花光照殺春¶
<pb:KR4d0266_SBCK_025-7a>¶
只道春來不見晨風邀雨勒未收人暄雲淑日消¶
多少花桞怱怱了却春¶
　　　嘲報春花¶
嫩黄老碧已多時騃紫癡紅畧萬枝始(去/声)有報春¶
三兩朶春深猶自不曾知¶
　　　垂絲海棠盛開¶
垂絲别得一風光誰道全輸蜀海棠風攪玉皇紅¶
世界日烘青帝紫衣裳嬾無氣力仍春醉睡起精¶
神欲曉粧舉似老夫新句子㸔渠桃杏敢承當¶
　　　酴醿初發¶
<pb:KR4d0266_SBCK_025-7b>¶
一春長是怨春遲過却春光揔不知己負海棠桃¶
李了再三莫負酴醿¶
　　　荷亭倚欄¶
魚跳亀戯不曾閑萍盡荷生尚未繁水面圓紋乱¶
相入玻瓈盆旋玉連環¶
　　　披僊閣上酴醿¶
仰架遙㸔時見些登樓下瞰脫然佳酴醿蝴蝶渾¶
無辨飛去方知不是花¶
酴醿約我早來㸔及至來㸔花已殘動地寒風君¶
莫怯亂吹香雪灑欄干¶
<pb:KR4d0266_SBCK_025-8a>¶
　　　亦山亭前梅子¶
道傍小樹復低枝摘盡青梅肯更遺偶尔葉間留¶
一箇且㸔漏眼幾多時¶
　　　塹荷池水¶
雨中來㸔塹池塘自與畦丁細校量更放水痕高¶
幾許浮荷猶剰若干長¶
　　　初夏玉井亭晩立¶
冶蘂倡花一雨空鮮晴新漲未&KR0635;儂竹兼樹影眠¶
天底人凭欄干立鏡中看盡水衣投北岸方知今¶
日是南風黄鸝對語無尋處忽見雙飛入别叢¶
<pb:KR4d0266_SBCK_025-8b>¶
　　　送曾無逸入為掌故¶
吉文江水走玉虹我家水西君水東有時相思即¶
命駕連牀夜雨聴松風中間薄䆠各分散南飛駕¶
鵝北飛鴈朝來驛騎打譙門有客有客來相見聞¶
君攜家入帝京椎鼔發舩天上行也能枉轍九十¶
里來訪江西道院僧詩家兩僊宿䑓省紅藥蒼苔¶
紫薇影若問山僧作麽生日晏鸎啼眠不醒¶
　　　觀荷上雨¶
細雨霑荷散玊塵聚成顆顆小珠新跳來跳去還¶
收去秪有瓊柈弄水銀¶
<pb:KR4d0266_SBCK_025-9a>¶
　　　筠菴¶
故老談李僊晋日上寥廓随身無長物止跨一隻¶
鶴鶴本非胎生古卯尚遺殻千年石似堅覆在鳯¶
山脚寒宵晦風雨神光照岩岳犬嘷雞夜鳴龍泣¶
人寢愕秖今筠菴是因物非繩削當時菢破處作¶
門不闗鑰蓋以一把茅聊以護霜雹遐瞻如釣翁¶
蓑衣逐層著我來験幽討意尚疑諺謔霧中披羽¶
衣砌下脱芒屫入户環仰觀中空生響諾不見朱¶
頂雛猶存雪色膜松梢雙老鶴戞然下檐角老夫¶
忽心驚不敢小盤礴¶
<pb:KR4d0266_SBCK_025-9b>¶
　　　晩歩¶
清水芙蓉未肯開暑天花草底差排鹿葱金鳯何¶
為者也得園亭護兩堦¶
　　　翠樾亭前鸎巢¶
仰聴金衣語偶窺鸎婦巢深穿喬木裏危挂弱枝¶
稍啄菢雙雙子經營寸寸茅何時雛脱殻新哢響¶
交交¶
　　　新暑追凉¶
去嵗衝炎横大江今年度暑卧筠陽滿園無數好¶
<pb:KR4d0266_SBCK_025-10a>¶
亭子一夏不知何許凉待等老夫親勘當更招幽¶
鳥細商量朝慵午倦誰相伴貓枕桃笙苦竹床¶
　　　書孫公談圃談圃載子由為黄白術将舉¶
　　　火一猫據爐而溺須臾不見¶
少許丹砂和水銀鍊成紫磨賺癡人潁濱莫笑貍¶
奴著却恐貍奴笑潁濱¶
　　　無訟堂觀檐間蛛絲¶
蜘蛛作網秪愁踈宻了還遭小雨餘漏却飛蟲渾¶
細事無妨網得萬真珠¶
　　　黄世成挽辭¶
<pb:KR4d0266_SBCK_025-10b>¶
文行高無對功名莫動渠寕登逸民傳不著茂陵¶
書誰謂風流盡猶疑信息踈九京何所憾玉樹滿¶
庭除¶
　　　筠菴午憩¶
筠菴稍不至一至一回好風從林梢落吹亂竹根¶
草巾屨上下凉鶯鵲左右噪市聲元不近静聴逺¶
亦到石磴坐來温蘚徑浄如掃書空作愁字已忘¶
偏旁了猶自忘了愁而况記得老客來談世事欲¶
笑還嬾笑¶
　　　玉井亭觀荷花¶
<pb:KR4d0266_SBCK_025-11a>¶
蕖僊初出波照月穉猶怯宻排碧羅蓋低護紅玉¶
頰館之水精宫環以瑠璃堞珠明浮盤戯酒漾流¶
杯曄青筆尖欲試緑牋皺還摺老亀大於錢辛勤¶
上團葉忽聞人履聲入水一何棲¶
　　　碧落堂暮景轆轤體¶
碧落堂中夕眺餘一聲哀角裂晴虚滿城煙靄忽¶
然合隔水人家恰似無坐㸔荷山沉半脊急㱕道¶
院了殘書意行花底尋燈處失脚偏嗔小吏扶¶
　　　金鳯花¶
細㸔金鳯小花樷費盡司花染作工雪色白邉袍¶
<pb:KR4d0266_SBCK_025-11b>¶
色紫更饒深淺四般紅¶
　　　雨後郡圃行散¶
剣池一日百週遭雨後閑来照鬢毛主管園林鴬¶
稱意廵行荷芰鷺宣勞不須見我還飛去便與移¶
文告汝曹一事惱人無問處南山高是北山高¶
　　　閏五月十四日因哭小孫子蓬孫㱕志浩¶
　　　然¶
憲孫哭了哭蓬孫老眼元枯也濕巾名䆠何須深¶
挿脚山林從此早抽身禍無避處唯辭福命不如¶
渠强學人吟了此詩還毁了莫令一讀一傷神(憲/蓬)¶
<pb:KR4d0266_SBCK_025-12a>¶
(二孫/小字)¶
　　　感興¶
去國還家一嵗隂鳯山錦水更登臨别来蠻觸幾¶
百戰險盡山川多少心何似閑人無藉在不妨冷¶
眼㸔昇沉荷花正閙蓮蓬嫩月下松醪且滿斟¶
　　　後圃散策¶
花徑雨後凉樹聲風外戰杖屨頓輕鬆児女同行¶
㪚少者前已失老者後仍倦隔林吹笑語相聞如¶
對面明明去人近眇眇彌歩逺松杉滿地影一瞬¶
忽不見仰觀紫日輪偶度白雲片佳處留再來前¶
<pb:KR4d0266_SBCK_025-12b>¶
山未須徧¶
　　　筠菴晩睡¶
碧玉新篁翳洞天紺珉方斛貯山泉脱巾赤脚長¶
松下何處人間更有僊¶
一戸元無白板遮兩牎新染藕絲紗竹床品字排¶
三隻睡殺山風醉殺霞¶
享了荷花上畨(去/声)香却穿竹徑百弓長滿園亭榭¶
都参遍秖有筠菴第一凉¶
　　　觀迎神小児社¶
花帽銖來重綃裳水様秋强行終較嬾妍唱却成¶
<pb:KR4d0266_SBCK_025-13a>¶
羞鸚鵡棲葱指芙蕖載錦舟休㸔小児社只益老¶
人愁¶
　　　寄奉新鍾宰¶
傳語清心閣欣逢詩主人鸎花無恙否風月一畨¶
新舊日行吟處今來跡已陳應憐楊縣尹鬚鬢兩¶
如銀¶
　　　雨後曉登碧落堂¶
清晨上碧落親手啟後戸斜東見西山粹碧無纎¶
霧湏臾半崦間冉冉動微絮吹作千峯雲立變萬¶
姿度正北尋米山遥隔一片雨亭亭如仙子曉起¶
<pb:KR4d0266_SBCK_025-13b>¶
澣月露天衣異人世一色製輕素兩山誰不竒裴¶
囘未能去¶
　　　玉井亭觀白蓮¶
紅芙蕖雜白芙蕖紅底終稠白底踈速折當頭一¶
蓮葉莫令遮却雪肌膚¶
白蓮出水是青蓮昨日微舒帯酒顔蹈月來㸔開¶
盡了露華新洗玉杯寒¶
　　　新秋晩酌¶
胡床東郷坐秋風忽凄其老夫衰病骨急令閉東¶
扉西扉亦半掩壓風作東吹何必風及我風入凉¶
<pb:KR4d0266_SBCK_025-14a>¶
自馳晩蟬見誰說我飲渠便知飛從何方來徑集¶
庭樹枝三歎復九詠話盡新秋悲我老悲已忘汝¶
語復為誰老烏啼一聲不知蟬所之¶
　　　碧落堂曉望荷山¶
荷山非不高城裏自不見一登碧落堂山色正對¶
面如人卧平地躍起立天半指揮出伏兵萬騎横¶
隔岸後乗來未已前驅瞻己逺晨光到巖岳人物¶
俱蒨絢緑屏紛開闔翠旗閃舒巻安得垂天虹橋¶
虚度雲巘老鈴偶報事郡庭集賓賛怱怱換山巾¶
黙黙下林坂¶
<pb:KR4d0266_SBCK_025-14b>¶
　　　午憩筠菴¶
筠菴偶坐處適當樹闕間逺山不見我而我見逺¶
山清風隔江來宛轉入松闗翠蕉自搖扇白羽得¶
暫閑可憐三竹床睡徧復循環秋暑自秋暑山寒¶
自山寒小吟聊適意美𢙣不必删¶
　　　題無訟堂屏上袁安卧雪圖¶
雲牎避三伏竹床横一丈退食急祖跣病身聊偃¶
仰有夢元無夢似想亦非想滿堂變冥晦寒隂起¶
森爽門外日如焚屏間雪如掌蕭然聳毛髪皎若¶
照襟愰㧞地排瑤松倚天立銀嶂遥見幽人廬茅¶
<pb:KR4d0266_SBCK_025-15a>¶
棟壓欲響有客叩柴門高軒隘村巷剥啄乆不聞¶
徙倚覺深悵幽人寐政熟何知有令長誰作卧雪¶
圖我得洗炎瘴¶
　　　七月十日大雨曉霽登碧落堂¶
青天送㱕雲整如勞還師顔行有喜色厮役争奔¶
随晨&KR2846;映踈雨寳燈貫銀絲落面何曾濕灑空不¶
勝微老夫銳登山半嶺驚欲㱕仰視得竒觀徙倚¶
為乆之誰言李成巧此畫大下稀却登碧落堂四¶
面天風吹葛製忍秋寒前夕酷暑時¶
　　　微雨玉井亭觀荷¶
<pb:KR4d0266_SBCK_025-15b>¶
猛雨打萬荷怒聲戰秋鼙水銀忽成泓一冩無復¶
遺不如微雨來翠盤萬珠璣荷翻珠不落細響宻¶
更稀清如雪觸䆫三更夢聞時語君君不信對境¶
當自知¶
　　　碧落堂晩望¶
暮笳聲裏暮雲生白白非煙覆一城秪有青林遮¶
不得兠羅綿上緑琴横¶
　　　觀書¶
書册不可逢逢得放不得㸔得眼昏花放了還太¶
息掩巻味方深豈問忘與憶是身何曾動忽然超¶
<pb:KR4d0266_SBCK_025-16a>¶
八極秖言半䆫間不是華胥國¶
　　　中元日曉登碧落堂望南北山二首¶
節裏少公事底忙起侵晨望秋怯殘暑及此東未¶
暾登山俯平野萬岳皆白雲身在白雲上不知雲¶
繞身¶
米山不知重近見三兩疊逺者淡不真眇與天相¶
接晨光染紅雲正向山外貼映出青萬層還與雲¶
俱滅¶
　　　荅陸務觀佛祖道院之戯¶
老禪分得破叢林薄供微齋也不曾道院勑差權¶
<pb:KR4d0266_SBCK_025-16b>¶
院事筠菴身是住菴僧人間赤日方如火松下清¶
風獨似氷别有暮春沂水在為君一滴灑千燈¶
　　　寄中洲茶與尤延之延之有詩再寄黄檗¶
　　　茶仍和其韻¶
詩人可笑信虚名擊節茶芽意不輕爾許中洲真¶
後軰與君顧渚敢連衡山中寄去無多子天上㱕¶
來太瘦生更送玉塵澆錫水為搜孔思攪周情¶
　　　延之寄詩覔道院集遣騎送呈和韻謝之¶
與君鬢髪揔星星詩句輸君老更成别去多時頻¶
夢見夜來一雨又秋生故人金石情猶在贈我瓊¶
<pb:KR4d0266_SBCK_025-17a>¶
琚雪似清誰把尤揚語同日不教李杜獨齊名¶
　　　秪　召還京題江西道院¶
病身秪要早投閑乞得高安政小安山水秋來渾¶
是畫樓䑓高處自生寒登臨未足還辭去老大重¶
來畢竟難碧落翠微好将息清風明月夢中㸔(郡/圃)¶
(鳯山佳處有碧/落堂翠微亭)¶
　　　問塗有日戯題郡圃¶
今年郡圃放游人懊惱遊人作撻春到得老夫來¶
散策亂吹花片揔成塵商量嵗後牢闗鏁拘管風¶
光屬病身造物嗔儂先遣去遣儂儂去不須嗔¶
<pb:KR4d0266_SBCK_025-17b>¶
　　　辭棲真室蓋晉僊人李八百故居之址中¶
　　　有遺像云¶
李真宅子故依然道院西偏古洞前一日身游八¶
百里三畨花落九千年劍池丹井俱蒼蘚絳節霓¶
旌已碧天借問飛僊郍用歩歩行猶是地行僊¶
　　　留題筠菴以茅蓋層出如蓑衣然¶
茂林脩竹翠光中郍得披蓑一老翁白石砌成珠¶
子徑黄茅裹却水晶宫夏凉冬暖非人境雪打霜¶
封即釣篷老子明朝便東去更攜瓦枕享松風¶
　　　留題碧落堂¶
<pb:KR4d0266_SBCK_025-18a>¶
僊人白日上青冥千載如聞月下笙南北萬山俱¶
在下中間一水獨穿城江西箇是絶竒處天下幾¶
多虚得名滕閣孤䑓非不好秪縁猶帯市朝聲¶
　　　明發生米市西林寺進退格¶
貪睡能無起挑燈强未殘舂聲忙野店月色澹柴¶
門又蹈黄塵路前追紅葉村秋衣郍敢薄病骨自¶
難温¶
　　　自生米小路出舞陽渡¶
獨徑千盤繞水田初逄官路一欣然舞陽渡口新¶
河水白髪重來二十年¶
<pb:KR4d0266_SBCK_025-18b>¶
　　　羲娥謡¶
　　中秋夜宿辟邪市誥朝早起曉星已上日欲¶
　　出而月未落光景萬變蓋天下竒觀也作羲¶
　　娥謡以紀之¶
羲和夢破欲啓行紫金畢逋啼一聲聲從天上落¶
人世千村萬落雞争鳴素娥西征未㱕去簸㺯銀¶
盤浣風露一丸玉彈東飛來打落桂林雪毛兎誰¶
将紅錦幕半天赤光絳氣貫山川須㬰却駕丹砂¶
轂推上寒空碾蒼玉詩翁己行十里强羲和早起¶
道無雙¶
<pb:KR4d0266_SBCK_025-19a>¶
　　　小憩土坊鎮新店進退格¶
下轎逄新店排門得小軒中間一棐儿相對兩蒲¶
團椽竹青留節檐茅白帯根明䆫有遺恨接處紙¶
痕班¶
　　　過羅溪南望撫州泉嶺¶
泉嶺諸峯太劣生與儂争走學儂行蒼官緫上山¶
頭去一色前驅娖翠旌¶
　　　羅溪望夫嶺¶
　　小憩村店問嶺名云望夫七娘嵗旱禱雨必¶
　　應¶
<pb:KR4d0266_SBCK_025-19b>¶
藁砧不寄大刀頭化作峰頭石也愁豈有心情管¶
風雨向人彈淚繞天流¶
　　　題羅溪李店¶
棟宇整齊䆫戸明一峯對面一江横下程長是無¶
佳店佳店偏當未下程¶
　　　羅溪道中¶
每嵗秋猶熱今年閏故凉松稀青有數山逺碧無¶
常陣陣金風細家家玉粒香秪言官路短堠子暗¶
添長¶
<pb:KR4d0266_SBCK_025-20a>¶
¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集巻第二十五終¶
<pb:KR4d0266_SBCK_025-20b>¶
