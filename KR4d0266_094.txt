# -*- mode: mandoku-view -*-
#+TITLE: 誠齋集
#+DATE: 2015-09-23 10:23:48
#+PROPERTY: JUAN 94


　　　庸言十六¶
楊子曰二程子之學以仁為覺以敬為守以中為¶居以
誠為歸以致知為入以明道不計功為用而¶韓子曰軻
死不得其傳其真不得其傳耶其真不¶見其傳耶
<pb:KR4d0266_WYG_095-1b>
楊子曰天下有至樂不笙磬而雅不芻豢而腴不¶麴蘖
而酣君子趨焉衆人去焉是未可以語俗夫<md:KR4d0266_SBCK_094-1b>¶也顔子不
以一瓢易三鼎乃在於不逺復之一爻¶揚子雲不以餓
顯易祿隠乃在於太元之一書其¶可樂者安在哉使其
有可樂必有以易其樂¶
楊子曰公都子之問孟子其性之説有三告子曰¶性無
善無不善此釋氏之論也或曰性可以為善¶可以為不
善此揚雄氏之論也或曰有性善有性¶不善此韓愈氏
<pb:KR4d0266_WYG_095-2a>
之論也孟子之時己有三家者流¶之説矣言性者不入
於釋必入於揚不入於揚必¶入於韓此三家者流之所
知也不入於孟而入於¶公都豈三家者流之所知<md:KR4d0266_SBCK_094-2a>¶楊子曰畫衣冠之法至三代則疎禹貢之法至商¶則宻¶
楊子曰聖人之道猶天也一目仰之與萬目仰之¶見之
者孰大聖人之經猶的也一人射之與百人¶射之中之
者孰多¶
楊子曰以禮制俗古也以俗制禮古乎哉漢武帝¶招儒
<pb:KR4d0266_WYG_095-2b>
生集方士雜議博採制作之勞終身不離於¶稽古而禮
文之事終身不離於世俗去委巷而之¶委巷何也以禮
制俗以俗制禮之異也¶
或曰孟子答公都子之問性曰心曰情曰才何也<md:KR4d0266_SBCK_094-2b>¶楊子
曰安之之謂心發之之謂情能之之謂才三¶者一性之
妙用也三者毁無以見性¶
楊子曰法無不良良而變則弊者起法無難復復¶而揺
則良者遷
<pb:KR4d0266_WYG_095-3a>
楊子曰人之於善最患於賤其所已得而貴其所¶未得
未得之患得之既得之患不得之貴與賤之¶心相為循
環非終其身循環其已乎¶
楊子曰夜氣氣之歸根也平旦之氣氣之将春也¶自此
以往其微緒千萬而其大變有五然於五大¶變之中其
存者二其居存亡之間者一其亡者二<md:KR4d0266_SBCK_094-3a>¶曰夜氣曰平旦
之氣曰旦晝之所為曰牿之反覆¶曰違禽獸不逺二者
之存吾徒可以自賀一者居存¶亡之間吾徒可以自警
<pb:KR4d0266_WYG_095-3b>
二者之亡吾徒可不大懼¶哉¶
楊子曰欲善易信善難故可欲之善不如有諸已¶之信
且何必二帝三王之善欲之而不信之之為¶不可也匹
夫之言非聖人之言然有能信之者可¶以王天下故髙
祖之開基信三老仁義之一言也¶異端之學非六經之
學然有能信之者可以治天¶下故孝文之致太平信黄
老清净之一言也不然前<md:KR4d0266_SBCK_094-3b>¶堯後舜左周右孔日陳於前
朝聞之夕棄之
<pb:KR4d0266_WYG_095-4a>
楊子曰堯舜之允執厥中與求雞犬之放同一警¶孟子
之免鄉人與恥指屈之疾同一憤¶
楊子曰古人之言意愈切者辭愈緩孟子告齊宣¶王當
其責王臣之友不知其責士師當其責士師¶不知其責
王¶
　　　　庸言十七¶
楊子曰修身在立主立主在有力孟子曰先立乎¶其大
者此修身而立主者也易曰雷在天上大壮¶君子以非
<pb:KR4d0266_WYG_095-4b>
禮勿履夫惟有雷在天上之力然後能<md:KR4d0266_SBCK_094-4a>¶為非禮勿履之
事此立主而有力者也修身而立¶主立主而有力斯人
也不曰真大丈夫孰為真大¶丈夫¶
楊子曰¶齊荘公設勇爵以募勇士而得殖綽郭最¶孟
子設天爵以募天民吾聞其語矣未見其人也¶
楊子曰赤子失其母而鄰之母乳之貌非母也聲¶非母
也而撫之則母也朝而啼夕而笑始乎鄰卒¶乎母矣焉
知鄰母之非吾母歟惟民亦然為人上¶者乃使鄰母得
<pb:KR4d0266_WYG_095-5a>
乳吾之赤子何哉<md:KR4d0266_SBCK_094-4b>¶楊子曰一杯之水不能勝一車薪之火仁之細也¶五榖
不熟不如荑稗仁之粗也細則功不大粗則¶力不精¶
或問孟子曰伊尹以堯舜之道要湯君可要乎楊¶子曰
君求於臣可臣求於君不可¶
或曰孔子主彌子則衛卿可得孔子何愛於主之¶以得
其位行其道哉楊子曰孔子之與衛卿不可¶以兩得也
得衛卿則䘮孔子矣非衛卿之能䘮孔¶子也自彌子而
<pb:KR4d0266_WYG_095-5b>
得衛卿則足以䘮孔子矣孔子如¶此其巍巍也而以主
彌子即䘮孔子故孟子曰使<md:KR4d0266_SBCK_094-5a>¶孔子而主癰疽瘠環則不
足以為孔子¶
或曰百里奚之非自鬻孟子言之明矣若夫宫之¶竒與
百里奚之諌與不諫臣子宜孰則楊子曰宫¶之竒哉然
則孟子之言曰宫之竒諫百里奚不諫¶知虞公之不可
諫而不諫可謂不智乎知虞公之¶将亡而先去之不可
謂不智也孟子之言非歟曰¶是孟子之意也忠者臣之
<pb:KR4d0266_WYG_095-6a>
則智者臣之賊百里奚¶非虞之臣子乎君違不能諌而
逆言之言吾知其¶不可諌國将亾不能死而又先去之
智矣未知焉¶得忠故孟子與其智而已矣與日月争光
者其惟<md:KR4d0266_SBCK_094-5b>¶宫之竒乎哉或曰百里奚死虞則何以有相秦
之¶功曰為人臣者節至焉功次焉婦之事夫倚市門¶狎
不逞夫病棄之家貧離之而曰克家乎臣之事¶主亦然
虞在與在虞亾與亾亾則百里奚無相秦之¶功獨不可
乎或曰然則孟子曰相秦而顯其君於¶天下可傳於後
<pb:KR4d0266_WYG_095-6b>
世不賢而能之乎此言何謂也曰¶去虞之智以功没罪
相秦之賢以罪没功孟子乎¶
楊¶子曰古之人責人有終責己無終
或問孔子曰温故而知新可以為師何也楊子曰¶知新
豈特可以為一時之師哉為百世之師<md:KR4d0266_SBCK_094-6a>¶可也然則其誰
能之曰其惟孔子乎然則温故為¶難乎曰温故非難也
温故而¶知新則難也然則其孰為故孰為新曰古人已
往¶之迹之謂故出古人故迹之外神而明之之謂新
<pb:KR4d0266_WYG_095-7a>
楊子曰周籍之未去文武周公諸侯之深讎也及¶其既
去國之八百為七十二七十二為六七當此¶之時必有
思其深讎而不可得者矣¶
或曰閔子不肯為季氏之臣惡季氏之専魯而不¶忍汙
其身也孔子於季桓子乃有行可之仕何也<md:KR4d0266_SBCK_094-6b>¶楊子曰佛
肸公山之召猶欲往況季氏乎且夫子¶之仕於季桓子
也而豈徒哉¶
楊子曰舜寧失不經而後世不失不辜自夫不應¶為之
<pb:KR4d0266_WYG_095-7b>
法始也孔子有不稅冕而行而後世有稅冕¶而不得行
自夫擅去官之法始也而天下不治則¶上之人從而尤
之曰法未密也噫¶
　　　　庸言十八¶
楊子曰以位為賢陽貨賢於仲尼以貲為賢季氏¶賢於
顔子¶
或問孔子謂季氏八佾舞於庭是可忍也孰不可<md:KR4d0266_SBCK_094-7a>¶忍也
何也楊子曰忍始於八佾終於弑父與君
<pb:KR4d0266_WYG_095-8a>
楊子曰衣有破補則全人有過補則賢¶
楊子曰春秋以一字為褒貶易以一字為義禮¶
楊子曰易六經之首種也天穀之羲播之文王芽¶之周
公仲尼甲拆之¶
楊子曰一思而是非之心生再思而利害之心生¶利害
之心生而是非之心昏矣學者警之¶
或問横渠子云日質本隂月質本陽何謂也楊子¶曰日
火也火者天地之中女月水也水者天地之¶中男又問
<pb:KR4d0266_WYG_095-8b>
陽陷於隂為水陽附於隂為火何謂也曰<md:KR4d0266_SBCK_094-7b>¶男以陷言女
以麗言¶
或問夷狄之有君不如諸夏之亡也何也楊子曰狄¶宜
無而有夏宜有而無¶
或問仁人心也義人路也何也楊子曰無心烏生無路¶
烏行¶
或問荘子曰聖人觀於天而不助何謂也楊子曰¶循天
理之謂觀加人力之謂助
<pb:KR4d0266_WYG_095-9a>
楊子曰色斯舉矣有未色而舉者賢者避世其次¶避地
是也翔而後集有翔而不集者危邦不入亂¶邦不居是
也<md:KR4d0266_SBCK_094-8a>¶楊子曰國語謂擇福莫若重擇禍莫若輕自以為¶智矣
不知夫福者競之端禍者盈之報擇福以輕¶其禍猶重
而況擇福之重者乎使此智可行則李¶斯之禍免矣¶
或問晉文公譎而不正齊桓公正而不譎何如楊¶子曰
文視諸侯則正視桓公譎矣桓視文則正視三¶王譎矣
<pb:KR4d0266_WYG_095-9b>
楊子曰君子其上行道其次守道其上捐身其次¶潔身¶
楊子曰聖人以道行命中人以命行義<md:KR4d0266_SBCK_094-8b>¶楊子曰天下不一則不治戰國是也不一則不亂¶秦是
也¶
或問何謂一何謂中楊子曰㑹之曰一約之曰中¶¶
楊子曰孔子登東山而小魯登泰山而小天下而¶況君
子登顔孟之東山登周孔之太山乎¶
或問儒者謂封建不復古不復矣何如楊子曰孟¶子欲
<pb:KR4d0266_WYG_095-10a>
天下定於一世儒欲天下定於萬¶
或問門人厚𦵏顔子夫子奚而不可也楊子曰顔¶之心
門人知之乎知之者夫子也然則顔之心奚<md:KR4d0266_SBCK_094-9a>¶若曰顔之
所耻門人之所榮顔之所榮門人之所¶耻¶
楊子曰神有不能窮而化無不可知窮神則人不¶弱知
化則天不強¶
或問何謂窮神知化楊子曰神者心也化者天地¶萬物
之變也不盡其心不達其變
<pb:KR4d0266_WYG_095-10b>
楊子曰世之所謂為人者我知之矣其所騖者是¶也舉
一世之所騖而不置者曰飲食男女焉而已¶矣飲食男
女之外無行焉是果古之所謂為人者¶耶古之所謂為
人者何也将以並天地而三之焉<md:KR4d0266_SBCK_094-9b>¶者也且天地若此其
至大也吾人若此其至小也¶以至小並至大其必有以
也将以其止於飲食男¶女之能而已耶抑不以其止於
飲食男女之能而¶已也若曰以其止於飲食男女之能
而已也則夫¶飛焉者走焉者亦皆能吾人之所能也吾
<pb:KR4d0266_WYG_095-11a>
人能彼¶之所能而遽自以為足以並天地彼能吾人之
所¶能乃不足以並吾人也今吾之所能未離乎彼之¶所
能求以異乎彼且無以異乎彼也而欲以並彼¶之所不
得並也遐矣哉¶
　　　　庸言十九<md:KR4d0266_SBCK_094-10a>¶或曰詩有六義何如楊子曰此説詩者失之也詩¶之體
有三詩之作有三一曰風二曰雅三曰頌此¶詩之體也
一曰興二曰賦三曰比此詩之作也何義¶之有
<pb:KR4d0266_WYG_095-11b>
或問陽貨饋孔子豚孔子受焉繆公亟餽子思鼎¶肉子
思辭焉何也楊子曰惟陽貨之餽不可以不¶受惟繆公
之餽可以不受¶
或問乾知大始坤作成物乾以易知坤以簡能何¶也楊
子曰天因物故易地因天故簡¶
或問易則易知簡則易從易知則有親易從則有<md:KR4d0266_SBCK_094-10b>¶功有
親則可乆有功則可大可乆則賢人之徳可¶大則賢人
之業易簡而天下之理得矣何也楊子¶曰聖賢以易簡
<pb:KR4d0266_WYG_095-12a>
成小人以智巧敗易簡無他因天¶下萬物之理而順之
耳¶
或問仰以觀於天文俯以察於地理是故知幽明¶之故
原始反終故知死生之説何也楊子曰以地¶之明知天
之幽以始之生知終之死見其一知其¶萬也何也明必
有幽始必有終也其理必然不足¶怪也¶
或問精氣為物逰魂為變是故知鬼神之情状何<md:KR4d0266_SBCK_094-11a>¶也楊
子曰氣之精者凝而為物故有知而謂之神¶氣之逝者
<pb:KR4d0266_WYG_095-12b>
遊而為變故無知而謂之鬼魂者氣也¶鬼者體也亦謂
之魄故神存則物生神去則物死¶神者體之主人體者
神之傳舍¶
或曰作易者誰乎非聖人孰能之楊子曰非也然¶則孰
作之曰天地然則天地能作易乎曰天地不¶能作易而
能有易有易者具是理作易者書是理¶猶繪事焉物必
有其生繪乃肖其生世無日星何¶從而繪日星世無山
龍何從而繪山龍是故天地¶者易之生也易者天地之
<pb:KR4d0266_WYG_095-13a>
肖也彼以其天我以吾<md:KR4d0266_SBCK_094-11b>¶乾彼以其地我以吾坤不觀乾
坤二卦乎此之貴¶賤彼之卑髙此之剛柔彼之動静吉
凶者其萬物¶變化者其象形也故繫辭曰天尊地卑乾
坤定矣¶卑髙以陳貴賤位矣動靜有常剛柔斷矣方以
類¶聚物以羣分吉凶生矣在天成象在地成形變化¶見
矣¶
或問道者不可須㬰離何也楊子曰人之於道猶¶魚之
於水也魚可須㬰離於水則人可須㬰離於¶道
<pb:KR4d0266_WYG_095-13b>
楊子曰水為氷雨為雪精氣為物也聖人因其有<md:KR4d0266_SBCK_094-12a>¶而處
其有不以無廢有氷為水雪為雨逰魂為變¶也聖人因
其無而聽其無不以有遁無異端反是¶¶
或問何謂鬼神之情状楊子曰情存則神状存則¶鬼¶
或問通乎晝夜之道而知何也楊子曰晝則作夜¶則息
死生一晝夜也晝夜一死生也¶
或問今不如古信乎楊子曰奚而不信古者官人¶以世
後世官人以人古者士大夫専殺後世天子¶不専殺古
<pb:KR4d0266_WYG_095-14a>
者士死必以殉後世天子不以殉今不<md:KR4d0266_SBCK_094-12b>¶如古奚而不信¶
楊子曰有所志則必有所不志有所不志則必有¶所志¶
楊子曰武帝問禹湯水旱厥咎何繇公孫𢎞對曰¶湯之
旱桀之餘烈也𢎞之為湯諱巧矣桀亦無辭¶也至曰堯
遭洪水未聞禹之有水也𢎞知為禹諱¶矣獨不為堯地
乎獨不慮堯之有辭乎聖人未嘗¶諱過也獨諱天災乎
為聖人諱過者小人之䛕也¶為聖人諱天災者又䛕之
䛕也𢎞䛕湯而諱湯之¶旱諱湯而移之桀知桀之無辭
<pb:KR4d0266_WYG_095-14b>
而後發也猶諱父<md:KR4d0266_SBCK_094-13a>¶而移之盗也又以䛕湯者䛕禹又以
諱禹者移之¶堯此䛕之窮也猶諱父而移之祖也堯固
無辭也¶非惟無辭也猶将引咎以罪己也三聖一道也
𢎞¶䛕其二毁其一豈惟毁其一又援堯之手而坐於¶桀
之側堯亦無辭也桀何顔哉而𢎞獨有顔以見¶堯臧文
仲曰禹湯罪巳由𢎞之言則臧文仲之¶言妄矣¶
　　　　庸言二十¶
楊子曰成天下之事者譬之山行而攀木焉陟者¶以順
<pb:KR4d0266_WYG_095-15a>
攀為進降者以逆攀為進事之成豈一端而<md:KR4d0266_SBCK_094-13b>¶已哉¶
楊子曰人有一足履甲之舟一足履乙之舟不惟¶不受
於甲亦不受於乙人有一足居闑之内一足¶居闑之外
不惟不信於外亦不信於内故髙帝曰¶陳平智有餘然
難獨任¶
楊子曰梓人能為明堂路寝而居無廬輪人能為¶乘輿
玉輅而出無車仲尼能為堯舜禹湯文武周¶公之業而
粮無餘
<pb:KR4d0266_WYG_095-15b>
楊子曰有諸已而求諸人無諸已而非諸人此君¶子之
事也聖人不然有諸已而不求諸人無諸已<md:KR4d0266_SBCK_094-14a>¶而不非諸
人¶
楊子曰喜者陽之循怒者隂之拂欲者陽之伸懼¶者隂
之詘不動於隂陽之謂性動於隂陽之謂情¶動而復於
不動是為聖賢君子動而不復不復而¶無不之也民斯
為下矣彼異端者甚惡四者之情¶而求去之情可去性
亦可去矣不惟性可去隂陽¶亦可去矣
<pb:KR4d0266_WYG_095-16a>
或問一隂一陽之謂道何謂也楊子曰一隂一陽¶而非
道何者為道一隂一陽天地所不能逭也而¶况人物乎
隂陽之在天地其位為髙下其精為日<md:KR4d0266_SBCK_094-14b>¶月其運為寒暑
其物為水火闕其一則天地息隂¶陽之在人物其耦為
夫婦其親為父子其分為君¶臣其道為仁義其事為徳
刑其類為君子小人中¶國夷狄禽獸闕其一則人物息
天地也人物也均¶物也所以行天地人物者道也不能
不有之謂物¶不得不行之謂道
<pb:KR4d0266_WYG_095-16b>
或問上繫首章既曰天尊地卑又曰乾坤定矣何¶謂也
楊子曰天下有二易有造化之易有䇿書之¶易造化之
易原乎太極䇿書之易成乎聖人夫易豈¶聖人之私書
哉太極以易書示聖人聖人以易書<md:KR4d0266_SBCK_094-15a>¶述太極如是而已
爾未喻曰聖人觀彼之天地得¶吾易之乾坤觀彼之卑
髙得吾易之貴賤觀彼之¶動静得吾易之剛柔觀彼之
萬物得吾易之吉凶¶觀彼之形象得吾易之變化天之
除虐嘗假手於¶成湯天之作易亦假手於三聖
<pb:KR4d0266_WYG_095-17a>
楊子曰克己復禮不可以有己為仁由己不可以¶無己¶
或問渉世當若之何楊子曰寧得罪於君子毋得¶罪於
小人得罪於君子君子必察得罪於小人小¶人必殺<md:KR4d0266_SBCK_094-15b>¶楊子曰古之法亦疏矣未若後世之備也舜寧失¶不經
未有不應為之章也孔子不税冕而行未有¶擅去官之
章也¶
或問賜自以不如回為其聞一知二聞一知十之¶相逺
也何如楊子曰子貢聞一知三多矣聞一知¶十可乎
<pb:KR4d0266_WYG_095-17b>
或問孔子謂曾子曰吾道一以貫之又謂子貢曰¶吾道
一以貫之何謂一楊子曰入乎君臣父子仁¶義禮樂之
謂一出乎君臣父子仁義禮樂之謂二¶然則孰為二曰
楊墨也申韓也釋老也<md:KR4d0266_SBCK_094-16a>¶或問韓子歐陽子何人也楊子曰聖人之徒也何以¶知
之曰孟子曰能言距楊墨者聖人之徒也孟子¶能言距
楊墨者也韓子歐陽子能言距釋老者也¶能言距楊墨
者為聖之徒能言距釋老者非聖之¶徒乎然則或謂二
<pb:KR4d0266_WYG_095-18a>
子未知道也信乎曰二子之未¶知道其未知君臣父子
仁義禮樂之道乎抑亦未¶知清淨寂滅虚𤣥空無之道
乎不知乎前二子焉¶得為聖之徒不知乎後二子安得
為非聖之徒¶
或問何謂安其身而後動楊子曰安在動後非憂¶則悔
又問何謂慮其交而後求楊子曰慮在求後<md:KR4d0266_SBCK_094-16b>¶非辱則累¶
　
　
<pb:KR4d0266_WYG_095-18b>
　
　
　
　
　
　
　
　¶誠齋集巻九十五

<pb:KR4d0266_WYG_096-1a>
欽定四庫¶全<md:KR4d0266_SBCK_095-1a>¶書
　誠齋集巻九十六¶
　　　　　　　　　　　　　宋　楊萬里　撰
　¶　解¶
　　　　天問天對解引¶
予讀栁文每病於天對之難讀少陵曰讀書難¶字過然
則前輩之讀書亦有病於難字者耶病於難前輩與予
同之初病於難而終則易焉¶予豈前輩之敢望哉因取
<pb:KR4d0266_WYG_096-1b>
離騷天問及二家舊注¶釋文而酌以予之意以解之庶
以易其難云¶
　　　　天問天對解　　屈原問栁宗元對¶
問曰遂古之初誰傳道之上下未形何由考之<md:KR4d0266_SBCK_095-1b>¶　遂古往古也太古天地未分之説傳之者誰何¶以考
　究¶
對曰本始之茫誕者傳焉鴻灵幽紛曷可言焉¶
　古葢茫乎其不可考也傳其有初者虚誕者為¶之也
<pb:KR4d0266_WYG_096-2a>
　鴻荒靈怪幽深紛紊何可得而言哉言且不¶可得而
　言也考曷得而考也耶¶
問曰冥昭瞢闇誰能極之馮翼惟像何以識之明¶明闇
闇惟時何為¶
　日月之夜冥晝昭何以然也其理瞢然而闇誰¶能窮
　極之者天地之馮馮而盛滿萬形之翼翼<md:KR4d0266_SBCK_095-2a>¶而衆多何
　以然也其像初誰識而命之者人物¶之明明鬼神之
　闇闇是又誰為之者時是也馮¶馮盛滿翼翼衆也見
<pb:KR4d0266_WYG_096-2b>
　顔師古漢書禮樂志桂華¶馮馮翼翼¶註
對曰曶黑晰眇往來屯屯厖昧革化惟元氣存而¶何為
焉(曶音/¶忽)
　曶爽昭晰而為晝昏黒窈眇而為夜葢日往月¶來月
　往日來自爾而已屯屯而昧焉則冥昭瞢¶闇之理葢
　不可得而窮極也二儀之盛滿者自¶盛滿爾萬形之
　衆多者自衆多爾人物之明明<md:KR4d0266_SBCK_095-2b>¶者自明明爾鬼神之
　闇闇者自闇闇爾倐焉而¶革冺焉而化此其厖昧之
<pb:KR4d0266_WYG_096-3a>
　氣象葢不可得而測¶識也日月晝夜之由不可窮也
　天地人物鬼神¶之由不可識也又孰有為之者哉葢
　亦强名之¶曰惟元氣存而已曶爽見漢郊祀志謂昧
　爽也¶
問曰隂陽三合何本何化圜則九重孰營度之惟¶兹何
功孰初作之¶
　獨隂不生獨陽不生獨天不生三合然後生此¶穀梁
　子之言也隂陽三合若之何而本原若之¶何而化生
<pb:KR4d0266_WYG_096-3b>
　天體之圜也孰與之營造而能圜天<md:KR4d0266_SBCK_095-3a>¶重之九也孰與
　之量度而有九凡如此者奚而¶功誰之作哉¶
對曰合焉者三一以統同吁炎吹冷交錯而功无¶營以
成沓陽而九轉輠(音/火)渾淪䝉以圜号冥凝¶𤣥釐无功无
作¶
　陽隂之合以三而元氣統之以一炎者元氣之¶吁也
　冷者元氣之吹也吁而吹吹而吁炎而寒¶寒而炎交
　錯而自爾功者也其始無本其末無¶化天之九重者
<pb:KR4d0266_WYG_096-4a>
　陽數之合沓而積者爾天之圜¶體者一氣轉輪而渾
　茫者爾烏有所營烏有所<md:KR4d0266_SBCK_095-3b>¶度哉其凝而結也冥然而
　凝莫見其所以凝其¶釐而治也𤣥然而釐莫見其所
　以釐烏有所功¶烏有所作哉䝉加也號名也天之圜
　亦豈真圜¶耶人不見其際而見其圜故加之以圜之
　名而¶已故曰䝉以圜號¶
問曰斡維焉繫天極焉加八柱何當東南何虧九¶天之
際安放安屬¶(音注又/音樹)
<pb:KR4d0266_WYG_096-4b>
　天維之斡旋何所繫綴天地之垠涯又何所加¶八柱
　九天亦同此問也¶
對曰烏傒繫維乃縻身位无極之極漭彌非垠或<md:KR4d0266_SBCK_095-4a>¶形之
加孰取大焉皇煕亹亹胡棟胡宇完離不屬¶焉恃夫八
柱无青无黄无赤无黒无中无旁烏際¶乎天則¶
　天有繫以維則羈縻其體與位矣天無待於繫¶者也
　天有極以加則有形而不大矣天無極而¶大者也皇
　熙者天大而廣也天廣大而亹亹不¶息不棟不宇全
<pb:KR4d0266_WYG_096-5a>
　然離物而無所連屬豈有八山¶為柱之恃哉九天者
　東曰皡天東南曰陽天南¶曰赤天西南曰朱西曰成
　西北曰幽北曰𤣥東¶北曰鸞中央曰鈞天也天無色
　而亦無方豈有<md:KR4d0266_SBCK_095-4b>¶九天之涯際哉¶
問曰隈隅多有誰知其數天何所沓十二焉分日¶月安
屬列星安陳¶
　天地之旁角誰知其衆多之數天運之會合何¶以有
　子丑之辰辰者日月所會也沓合也日月¶列星亦同
<pb:KR4d0266_WYG_096-5b>
　此問¶
對曰巧欺滛誑幽陽以别无隈无隅曷懵厥列折¶篿剡
筳午施旁豎鞠明究曛自取十二非余之為¶焉以告汝
規燬魄淵太虚是屬棊布萬熒¶咸是焉託(篿音専筳音/廷竹也楚人)
(折竹以卜/懵莫孔切)<md:KR4d0266_SBCK_095-5a>¶　巧謂機巧也滛謂巫史之滛瞽也午施者布算¶於中
　而横也旁豎者布算於邊而直也鞠者推¶也規者圜
　也燬者日也魄者缺也淵者月也日¶者火之精故曰
<pb:KR4d0266_WYG_096-6a>
　燬日無缺故曰規燬也月者水¶之精故曰淵月至望
　後生魄則缺故曰魄淵也¶萬熒者星也葢天地之列
　位有幽隂陽明之别¶而已烏有所謂隈隅旁角也哉
　謂之有隈隅旁¶角者機巧滛瞽之言欺誑云爾天運
　之推移有¶晝而明夕而曛而已烏有所謂十二辰之
　定名¶也哉謂之有十二辰者卜筮之人折竹施布以<md:KR4d0266_SBCK_095-5b>¶　推究晝夜之強名自取云爾然則隈隅之數¶十二之
　名豈天之作為哉是皆非天之所作為¶則屈子以此
<pb:KR4d0266_WYG_096-6b>
　問天天亦何以吿屈子也故曰非¶余之為焉以告汝
　余者天也汝者屈子也至於¶日月安屬則有所屬焉
　太虚是屬是也列星安¶陳則亦託於太虚焉故曰咸
　是焉託¶
問曰出自暘谷次於䝉汜自明及晦所行㡬里夜¶光何
徳死則又育厥利維何而頋兔在腹¶
　暘谷䝉汜日出入之所也夜光月也(汜音祀/𤾉¶音揚)<md:KR4d0266_SBCK_095-6a>¶對曰輻旋南晝軸奠於北孰彼有出次惟汝方之¶仄平
<pb:KR4d0266_WYG_096-7a>
施旁運烏有谷汜當焉為明不逮為晦度引¶久窮不可
以里燬炎莫儷淵迫而魄遐違乃專何¶以死育𤣥隂多
缺爰感厥兔不形之形惟神是類¶
　輻以喻天體軸以喻天極天運而極不動日之¶行遡
　天而旋以成晝者也彼孰有所謂出孰有¶所謂次也
　哉惟人見其方之仄而東則謂日出¶而東見其方之
　仄而西則謂日次於西彼未始¶有出次也平施旁運
　亦未始有暘谷與䝉汜也¶當日之所及則為晝而明
<pb:KR4d0266_WYG_096-7b>
　不當日之所及則為<md:KR4d0266_SBCK_095-6b>¶夜而晦歴家引三百六十五度
　之説為日之行¶者其説久則亦窮矣又豈可以里而
　計哉日之¶炎也可違而不可並也月迫而並焉則月
　之光¶不勝日是以魄而缺焉烏有所謂死月違而逺
　焉¶則月之光得以専是以明而盈烏有所謂育月¶之
　隂也以缺為體也以隂感隂兔者隂之類也¶以缺感
　缺兔者缺之形也¶
問曰女岐无合夫焉取九子
<pb:KR4d0266_WYG_096-8a>
　王逸云女岐神女無夫而生九子¶
對曰陽健隂滛降施蒸摩岐靈而子焉以夫為<md:KR4d0266_SBCK_095-7a>¶　岐女既曰神靈則不夫而子也宜¶
問曰伯强何處恵氣安在¶
　王逸云伯强疫鬼也恵氣和氣也¶
對曰怪瀰冥更伯强乃陽和順調度恵氣出行時¶届時
縮何有處鄉¶
　瀰猶彌也更去聲怪而彌怪冥而更冥彌怪與¶更冥
<pb:KR4d0266_WYG_096-8b>
　合此伯强之所以生也和氣既調則恵氣¶行矣故伯
　强縁癘氣而届恵氣以癘氣而縮者¶也恵氣以和順
　而届伯强縁和順而縮者也莫¶非一氣也又烏有伯
　强居處之鄉<md:KR4d0266_SBCK_095-7b>¶問曰何闔而晦何開而明角宿未旦曜靈安藏¶
　角東方星也曜靈日也¶
對曰明焉非闢晦焉非藏孰旦孰幽繆躔於經蒼¶龍之
寓而廷彼角亢
<pb:KR4d0266_WYG_096-9a>
　旦之明不得不明非有所開而明夕之幽不得¶不幽
　非有所藏而幽謂之有經躔者傳者之繆也¶彼日之
　出於蒼龍之東特寓焉耳豈真以角亢¶之宿為日之
　廷者耶故激其詞曰蒼龍之寓而¶廷彼角亢乎廷猶
　太微三光之廷¶
問曰不任汨鴻師何以尚之僉答何憂何不課而<md:KR4d0266_SBCK_095-8a>¶行之
鴟龜曳銜鮌何聽焉順欲成功帝何刑焉永¶遏在羽山
夫何三年不施伯禹愎鮌夫何以變化¶纂就前緒遂成
<pb:KR4d0266_WYG_096-9b>
考功何續初㡭業而厥謀不同洪¶泉極深何以窴(音/田)之
地方九則何以墳之應龍¶何畫河海何歴鮌何所營禹
何所成¶
　王逸云汨沼也鴻鴻水也師衆也堯放鮌於羽¶山飛
　鳥蟲曳銜鮌而食之三年不施謂不舍其¶罪也鮌很
　愎而生禹禹何以變鮌之愎洪水之¶淵泉極深禹何
　以填塞墳分也九土禹何以能¶分别禹沼水時有神
　龍以尾畫導水徑焉萬里<md:KR4d0266_SBCK_095-8b>¶曰汨謂亂不任汨鴻者謂
<pb:KR4d0266_WYG_096-10a>
　鮌之才不能任治水¶之事故於鴻水反汨亂奔潰而
　益甚也書曰鮌¶堙洪水汨陳其五行王逸東漢人時
　古文尚書¶未出故誤爾¶
對曰惟鮌譊譊(音/鐃)鄰聖而孽恒師厖䝉乃尚其圮¶后惟
帥之難矉頞使試盜堙息壤招(音/翹)帝震怒賦¶刑在下而
投棄於羽方陟元子以𦙍功定地胡離厥¶考而鴟龜肆
喙氣孽宜害而嗣續得聖汙塗而蕖¶夫固不可以類胘
躬躄步橋楯勩踣厥十有三載¶乃葢考醜宜儀形九疇
<pb:KR4d0266_WYG_096-10b>
受是𤣥寳昏成厥孽昭生<md:KR4d0266_SBCK_095-9a>¶於徳惟氏之繼夫孰謀之式
行鴻下隤厥丘乃降¶焉填絶淵然後夷於土從民之宜
乃九於野墳厥¶貢藝而有上中下胡聖為不足反謀龍
智畚鍤究¶勤而欺畫厥尾¶
　鮌很愎而譊譊故近堯舜之聖而其孽不移師¶言推
　之尚之葢衆人之䝉而不知其圮族故也¶后惟師之
　難帥疑當作師謂堯難於違衆不得¶已深矉蹙頞而
　使試焉鮌乃盜堙上帝之息壤¶以招上帝之震怒故
<pb:KR4d0266_WYG_096-11a>
　刑而棄之於羽山堯於是¶升其子禹以嗣其功以鮌
　之孽而生禹之聖此<md:KR4d0266_SBCK_095-9b>¶如汙泥之生芙蓉豈以類云乎
　哉鮌之昏禹¶之昭何害於姒氏之繼豈有所謂厥謀
　之不同¶哉行鴻水而下傾之此所以降丘宅土也初
　無¶所謂窴洪泉之説也從民之宜而分九土此本¶於
　禹之聖而勤也初無所謂龍尾畫之說也為¶此說者
　皆欺者為之也左氏傳國武子好盡言¶以招人過所
　謂招帝震怒與此招同柳子息¶壤記云昔之異書有
<pb:KR4d0266_WYG_096-11b>
　記洪水滔天鮌竊帝之息¶壤以堙洪水帝乃令祝融
　殺鮌於羽郊¶
問曰康回馮怒地何故以東南傾<md:KR4d0266_SBCK_095-10a>¶　馮怒見左傳馮猶盛滿也馮怒者盛怒也王逸¶云康
　回共工名也共工與顓頊爭為帝不得怒而¶觸不周
　之山天維絶地柱折故東南傾¶
對曰圜燾廓大厥立不植地之東南亦已西北彼¶回小
子胡顛隕爾力夫誰駭汝為此而以慁天極
<pb:KR4d0266_WYG_096-12a>
　圜燾天也天謂屈原曰天之廓大者亦立於虚¶而無
　所植則地之立豈有植乎地之東南傾亦¶猶吾之西
　北傾也己者天自謂也是地之東南¶傾莫知其然而
　然也豈康回小子之力所能觸¶而折絶乎誰為是說
　以駭汝而汝以此說慁擾<md:KR4d0266_SBCK_095-10b>¶天聽也陸賈傳云毋久慁
　汝為¶
問曰九河何錯川谷何洿(音/户)東流不溢孰知其故¶
　洿深也
<pb:KR4d0266_WYG_096-12b>
對曰州錯富媪爰定於趾躁川靜谷形有髙庳(音/髀)¶東窮
歸墟又環西盈脉穴土區而濁濁清清墳壚¶燥䟽滲渇
而升充融有餘泄漏復行器運浟浟又¶何溢為¶
　水涸者地脉之收水流者地脉之行燥則收衍¶則流
　人見其常顯流而窮於東也不知其已隂¶滲而環於
　西也人之氣血降而不升則人死矣<md:KR4d0266_SBCK_095-11a>¶水者天地之氣
　血也東而不西流而不收則天¶地有不死乎然則水
　之穴於土區也如運行於¶一器之内浟浟焉爾積而
<pb:KR4d0266_WYG_096-13a>
　不運則溢也運而不¶積則又何溢為哉富媪后土神
　也前漢書禮樂¶志云媪神宴娭趾下也歸墟海也浟
　浟水流貌¶¶
問曰東西南北其修孰多¶
　修長也¶
對曰東西南北其極無方夫何澒洞而課校修長¶(澒音/胡孔)
　(切/)<md:KR4d0266_SBCK_095-11b>¶問曰南北順㯐其衍㡬何
<pb:KR4d0266_WYG_096-13b>
　㯐音妥狹長也衍廣也¶
對曰茫忽不準孰衍孰窮¶
問崑崙縣圃其尻安在¶
　崑崙山在西北其顛曰縣圃縣圃上通於天凥¶古居
　字¶
對曰積髙於乾崑崙攸居蓬首虎齒爰穴爰都¶
　乾西北也是崑崙居之方也蓬首虎齒西王母¶也西
　王母居於崑崙
<pb:KR4d0266_WYG_096-14a>
問曰増城九重其髙㡬里<md:KR4d0266_SBCK_095-12a>¶　淮南子崑崙之山其髙萬五千里¶
對曰増城之里萬有五千¶
　五又作三未詳¶
問曰四方之門其誰從焉西北闢啓何氣通焉¶
　天地四方之門¶
對曰清温燠寒迭出於時時之丕革由是而門辟¶啓以
通兹氣之元
<pb:KR4d0266_WYG_096-14b>
　春夏秋冬氣之出者即四方之門也¶
問曰日安不到燭龍何照¶
　王逸曰天之西北有幽冥無日之國有龍銜燭<md:KR4d0266_SBCK_095-12b>¶而照
　之¶
對曰修龍口燎爰北其首九隂極冥厥朔以炳¶
　口燎謂銜燭也¶
問曰羲和之未揚若華何光¶
　羲和日御也若華若木也
<pb:KR4d0266_WYG_096-15a>
對曰惟若之華禀羲以耀¶
　若木之光華受日而後光也¶
問曰何所冬暖何所夏寒¶
對曰狂山凝凝冰于北至爰有炎洲司寒不得以¶試<md:KR4d0266_SBCK_095-13a>¶　凝音嶷北有冰山故夏寒南有炎洲故冬暖¶
問曰焉有石林何獸能言¶
　石山無木猩猩能言¶
對曰石胡不林往視西極獸言嘐嘐人名是達
<pb:KR4d0266_WYG_096-15b>
　西極有不木之山¶
問曰焉有虬龍負熊以遊¶
　王逸云角曰龍無曰虬有無角之龍負熊獸以¶遊¶
對曰有虬蜲蛇不角不鱗嬉夫𤣥熊相待以神¶
　言有此二物相須而為神怪也<md:KR4d0266_SBCK_095-13b>¶問曰雄虺九首儵忽焉在¶
　王逸云虺虵也倏忽電光也¶
對曰南有怪虺羅首以噬倏忽之居帝南北海
<pb:KR4d0266_WYG_096-16a>
　莊子南方之帝曰倏北方之帝曰忽王逸以為¶電非
　也¶
問曰何所不死長人何守¶
　王逸云括地象曰有不死之國長人防風氏又¶長狄¶
　也
對曰員丘之國身民後死封嵎之守其横九里¶
　防風氏身長九里<md:KR4d0266_SBCK_095-14a>¶問曰靡蓱九衢枲華安凥
<pb:KR4d0266_WYG_096-16b>
　王逸云蓱水草而生於九衢之路枲麻也¶
對曰有蓱九岐厥圗以詭浮山孰産赤華伊枲¶
　舊注山海經多言其岐五衢又云四衢衢岐也¶王逸
　以為生九衢中恐謬又浮山有草焉其葉¶如麻赤華
　即枲華也華即花字¶
問曰靈蛇吞象厥大何如¶
　山海經南方有靈蛇吞象三年然後出其骨<md:KR4d0266_SBCK_095-14b>¶對曰巴蛇腹象足覿厥大三嵗遺骨其修已號
<pb:KR4d0266_WYG_096-17a>
　足見其大稱其長也號稱也¶
問曰黑水𤣥趾三危安在¶
　𤣥趾三危皆山名黑水出崑崙¶
對曰黑水滛滛窮於不姜𤣥趾則北三危則南¶
　不姜未詳葢地名也¶
問曰延年不死壽何所止¶
　仙也¶
對曰仙者幽幽壽焉孰慕短長不齊咸各有止胡¶紛華
<pb:KR4d0266_WYG_096-17b>
澷汗而僭謂不死<md:KR4d0266_SBCK_095-15a>¶　名生而實死也¶
問曰鯪魚何所鬿堆焉處(鯪音陵/鬿音祈)¶
　王逸云鯪魚鯪鯉也四足出南方鬿堆竒獸也¶
對曰鯪魚人貌邇列姑射鬿雀峙北號惟人是食¶
　舊注山海經鯪魚在海中近列姑射山堆當為¶雀鬿
　雀在北號山如雞虎爪食人王逸誤注¶
問曰羿焉彃日烏焉解羽¶(羿音羿/彃音畢)
<pb:KR4d0266_WYG_096-18a>
　淮南子堯時十日並出堯令羿射中九日日中¶九烏
　皆死墮其羽翼¶
對曰焉有十日其火百物羿宜炭赫厥體胡庸以<md:KR4d0266_SBCK_095-15b>¶枝屈
大澤千里羣鳥是解¶
　舊注山海經大澤千里羣鳥之所解問作烏字¶當為
　鳥後人不知因配上句改為烏¶
問曰禹之力獻功降省下土四方焉得彼嵞山女¶而通
之於台桑閔妃匹合厥身是繼胡維嗜不¶同味而快鼂
<pb:KR4d0266_WYG_096-18b>
飽啓代益作后卒然離蠥何啓維憂¶而能拘是達皆歸
射蘜而无害厥躬何后益作革¶而禹播降啓棘賓商九
辯九歌何勤子屠母而死¶分竟地¶(嵞音涂/鼂音朝)
　鼂早也與朝同離遭也蠥音孽憂<md:KR4d0266_SBCK_095-16a>¶也台桑地名也拘
　隔也射行也蘜音鞠窮也謂¶有扈氏之所行皆窮惡
　也棘陳也賓列也商宫¶商也九辯九歌啓所作樂也
　屠&KR0008;剥也王逸云¶禹&KR0008;剥母背而生其母之身分散
　竟地(朱熹曰¶啓棘賓商當作啓夢賓天如秦穆公趙/簡子夢上賓于¶鈞天九奏萬舞也古篆書夢字)
<pb:KR4d0266_WYG_096-19a>
　(似棘天/字似商)
對曰禹懲於續嵞婦亟合胈離厥膚三門以不眡¶呱呱
之不䀌而孰圗厥味卒燥中野民攸宇(一作/字)攸¶暨彼呱
克臧俾姒作夏獻后益於帝諄諄以不¶命復為叟耆曷
戚曷孽呱勤於徳民以乳活扈仇¶厥正帝授柄以撻兇窮
聖庸夫孰克害益革民艱<md:KR4d0266_SBCK_095-16b>¶咸粲厥粒惟禹授以土爰稼
萬億違溺踐垍休居¶以康食姑不失聖天(一本無/聖天)胡往
不道啓達厥聲¶堪輿以呻辨同容之敘帝以&KR1049;嬪禹母
<pb:KR4d0266_WYG_096-19b>
産聖何疈¶厥旅彼滛言亂噣聰聝以不處¶
　禹懲創於無嗣故亟娶於塗山爾豈以慾哉彼¶股無
　胈而不恤也三過門而不視也眡即眎字¶啟呱呱而
　不傷也而孰圗於世味之慾哉惟禹¶之用心如此故
　卒能援天下之濕而置之於燥¶字天下之民而置之
　於安暨猶塈也暨者安也¶彼呱克臧者呱謂啓也啓
　能為善故使姒氏為<md:KR4d0266_SBCK_095-17a>¶夏國而不使伯益得以代夏國
　且禹之薦益於¶天非不至也而天諄諄命之不歸於
<pb:KR4d0266_WYG_096-20a>
　益者以啓¶之克臧故也益雖不受命然不失為夏之
　老臣¶益又何戚於已何孽於夏哉啓既受命而勤於¶
　徳故民得以乳活也且啓之徳正有扈氏不¶正也以
　不正而讎正天之所以授啓以征伐之¶柄以撻之也
　兇之必窮聖之必功天之理也孰¶能害聖哉庸功也
　且夫伯益革民之艱食而使¶之粒食雖益之功也授
　天下以平土而得以稼¶出天下於既溺而踐履於堅
　土彼息天下之居<md:KR4d0266_SBCK_095-17b>¶而康裕天下之食者實禹之功也
<pb:KR4d0266_WYG_096-20b>
　垍者堅土也¶食者食廪之食也禹之聖如此而啓又
　且不失¶禹之聖則天命胡往而不導之哉姑者且也
　道¶者導也啓達厥聲堪輿以呻謂啓能作九辯九¶歌
　以達樂之聲而天地之間莫不歌唫之也呻¶者唫也
　辨同容之敘帝以&KR1049;嬪者何也容者和¶也大樂與天
　地同和啓之九辯九歌能分别其¶與天地同和始終
　先後之序則啓之樂大矣故¶能與天之和相&KR1049;易而
　易地皆和也與天之和¶相嫓配而無不齊也&KR1049;者易
<pb:KR4d0266_WYG_096-21a>
　也嬪者配也帝者<md:KR4d0266_SBCK_095-18a>¶天也禹母産聖何疈厥旅言禹母
　之産禹也初¶無副剥母背之怪詩曰不坼不副副與
　疈同音¶逼拍切旅者背也旅與膂同謂禹生之怪者
　滛¶瞽之言出於妄亂者之口而已聰者割耳而不¶聽
　此語也噣音晝口也聝耳也聰聝猶¶曰洗耳云¶
問曰帝降夷羿革孽夏民胡羿射夫河伯而妻彼¶雒嬪
馮珧利決圭豨是射何獻蒸肉之膏而后帝¶不若浞娶
純狐眩妻爰謀何羿之射革而交吞揆¶之<md:KR4d0266_SBCK_095-18b>¶
<pb:KR4d0266_WYG_096-21b>
　帝降夷羿革孽夏民者言天降后羿以簒夏革¶命而
　為夏民之孽也胡射夫河伯而妻彼雒嬪¶者河伯化
　為白龍羿何射眇其左目也羿又夢¶與雒水神宓妃
　交馮珧利決封豨是射者馮恃¶也珧弓名也音姚封
　豨神獸也言不徳惟恃其¶弓以射神獸為田獵之娛
　也何獻蒸肉之膏而¶后帝不若者言無徳以事天獻
　封豨之膏以祭¶天故帝不順不享也浞娶純狐眩妻
　爰謀者羿之¶相寒浞娶於純狐氏女眩惑愛之遂與
<pb:KR4d0266_WYG_096-22a>
　浞謀殺¶羿也何羿之射革而交吞揆之者言羿以射
　革<md:KR4d0266_SBCK_095-19a>¶命宜其强也何為寒浞輩交起而吞滅之¶
對曰夷羿滔滛割更后相夫孰作厥孽而誣帝以¶降震
皜厥鱗集矢於皖肆叫帝不諶失位滋嫚有¶洛之嫮焉
妻於狡夸夫(一作/失)快殺鼎豨以慮飽馨¶膏腴帝叛徳恣
力胡肥台舌喉而濫厥福寒䜛婦謀后夷卒戕荒棄於
野俾姦民是臧舉土作仇徒怙身弧
　虞人之箴曰在帝夷羿冐於原獸羿既滔滛荒怠割
<pb:KR4d0266_WYG_096-22b>
　絶夏后相而更代之此羿之自作孽也奈何誣以為
　天降之乎震皜厥鱗集矢於皖者言河伯化為白龍
　其鱗皜皜不深居而妄出自取矢之集其目也皖者
　明星也謂龍之目如星之明也左傳云集矢於其目
　肆叫帝不諶失位滋嫚者言河伯為羿所射上訴天
　帝乞帝殺羿而帝不允葢訴之不誠故帝責河伯曰
　汝深守則羿何從而犯也河伯失水之位而妄出宜
　乎遭羿之嫚侮也有洛之嫮焉妻于狡嫮美也言洛
<pb:KR4d0266_WYG_096-23a>
　妃之美焉肻妻于羿之兇狡也夸夫快殺鼎豨以慮
　飽者言羿自矜其以殺為快故射封豨為鼎實以自
　飽也馨膏腴帝叛徳恣力胡肥台舌喉而濫厥福者
　謂羿以豨膏腴之香而祭天帝無徳而恃力故帝不
　享之帝若曰何肥甘我舌喉以僭濫求福也台音怡
　我也
