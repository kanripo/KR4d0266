# -*- mode: mandoku-view -*-
#+TITLE: 誠齋集
#+DATE: 2015-09-23 10:23:57
#+PROPERTY: JUAN 124


一百二十四¶
　　　　　　　　　　　　　宋　楊萬里　撰
　¶　墓誌銘¶
　　　　宋故少保左丞相觀文殿大學士贈少師¶郇
　　　　國余公墓誌銘¶
聖上御極之元祀氛祲初清德新又新首選於衆¶得一名相
匪夢决以人望弗巖弗渭得之在¶廷有楊綰之清有司
<pb:KR4d0266_WYG_124-1b>
馬君實之誠其知國如知人¶守法如守城好賢如好色
用能柱天扶日耆定周¶鼎徐聲怡色措國泰山懋勲芳
烈至今怙焉左丞<md:KR4d0266_SBCK_124-1b>¶相郇國余公其人也或曰公賢固也
如不久何¶上睠方隆民瞻方輯善類方湊一揖而去挽
之不¶留招之不出賢者固若斯乎使天下有遺恨也曰¶
此公之所以為賢也自古聖賢君子之用世未能無¶遺
恨也不在天下必在已恨在己者天¶下疾之也恨在天
下者天下惜之也故天下有遺¶恨而吾始無遺恨矣唐
<pb:KR4d0266_WYG_124-2a>
之名相不少矣天下有遺¶恨者一人而止耳曰韓休本
朝之名相亦不少¶矣天下有遺恨者一人而止耳曰杜
祁公天下何¶恨於二公也休在位十月而去祁公在位
期年而<md:KR4d0266_SBCK_124-2a>¶去盖不究其用不竟其業也豈二公有可¶恨也
恨之者惜之也仲尼曰如有用我者¶期月而已可也仲
尼且云然况公與韓杜乎此公¶之所以為賢也公諱端
禮字處恭世占名數於衢¶之龍遊穉而讀書一過成誦
年十三文已驚人紹興¶二十六年里選賦至公廣招賢
<pb:KR4d0266_WYG_124-2b>
之路云聖如文考¶太公歸而伯&KR0421;歸明若昭王樂毅往
而劇辛往有¶司異之貢以前列遂第進士初尉宣之寧
國歴江¶西安撫司准備差使知湖州烏程縣¶孝宗召監
行在都進奏院主管台州崇道觀除監<md:KR4d0266_SBCK_124-2b>¶察御史大理太
常二少卿兼太子侍讀兼權禮¶部侍郎除權兵部侍郎
兼權吏部侍郎兼¶太子詹事為賀金國正旦使試吏部
侍郎知太平¶州提舉西京嵩山崇福宫鳳翔府上清太
平宫¶光宗嗣位召為吏部侍郎除權刑部尚書兼侍講
<pb:KR4d0266_WYG_124-3a>
以煥章閣直學士知建康府江南東路安撫使兼¶行宫
留守召為吏部尚書除同知樞宻院事改恭¶知政事兼
同知樞宻院事除知樞宻院事兼恭知¶政事拜右丞相
遷左丞相以觀文殿大學士判隆¶興府江南西路安撫
使提舉臨安府洞霄宫判潭<md:KR4d0266_SBCK_124-3a>¶州荆湖南路安撫使復奉
祠除判慶元府改判潭¶州積階自左廸功郎至特進爵
自龍遊縣男至本¶郡公邑自三百户至八千户食實封
二千九百户¶致仕授少保郇國公以嘉泰元年六月二
<pb:KR4d0266_WYG_124-3b>
十八日¶薨於潭之州治享年六十有七公之尉寧國也
以¶獲盜應改秩公不上功狀曰以人命易己官尚忍¶為
之公之在江西幕府也帥陳之茂稱其文壯而¶麗談於
諸公間章交公車改秩公之宰烏程也¶邑之政舊聴於
巨室宰一揺手輒逐去公曰去等¶耳以得罪細民去寧
得罪巨室去缿筩日數百紙<md:KR4d0266_SBCK_124-3b>¶决事風生事棼如蝟庭寂
如水䑕輩落膽騖行股¶并有富估抵罪吏不敢逮公命
面縳以來其人揚¶揚公曰是必有挾言未竟吏持一文
<pb:KR4d0266_WYG_124-4a>
書至乃本部¶詳刑使者張宗元書公不啓視竟置之法
湖之六¶邑病於口算之征謂之丁絹錢率三氓出一縑
自¶大觀始嵗為疋者六萬五千二百有奇不輸絹而¶輸
其估其初一絹之估為錢者千其後為千錢者¶五公以
民病告於太守單䕫請以上聞令七氓出¶一縑郭内二
邑以錢為縑郭外四邑以縑為縑䕫¶即以聞且令公詣
中書面陳便宜丞相虞公允文<md:KR4d0266_SBCK_124-4a>¶嘉歎即言於孝宗嵗蠲
緡錢六萬公歸邑父老¶萬數交迎感喜上恩罔不呼舞
<pb:KR4d0266_WYG_124-4b>
部使者及太守¶列其治最淳熈元年召見孝宗天顔有
喜是時¶帝意鋭欲復中原在廷知其未可而莫敢遏者
公¶言於帝曰謀國决勝之道有聲有實敵弱者先¶聲後
實以讋其氣敵强者先實後聲以伺其機漢¶武乗匈奴
之困巡邊陲威震朔方而漠南無王¶庭者讋其氣而服
之也此先聲後實之策也越之¶謀呉則不然外講盟好
内修武備陽行成以種蠡¶隂結援於齊晉教習之士益
精而獻遺之禮益恭用<md:KR4d0266_SBCK_124-4b>¶能一戰而霸者伺其機而圖之
<pb:KR4d0266_WYG_124-5a>
也此先實後聲之¶策也今日之事與漢大異而與越相
若故漢之策¶不可施於今而越之策不可不講也願隂
設其備¶而宻為之謀運廟謨於静謐之中示敵人以輯
睦¶之意使形聲俱泯觀其變而察其時則機可得而¶圖
矣古之投機者有四有投隙之機有擣虚之機¶有取亂
之機有承弊之機敵有内釁若匈奴困於¶三國之攻而
宣帝出師此投隙之機也敵有外事¶若夫差牽於横池
之役而越兵入呉此擣虚之機¶也敵國不道因其離而
<pb:KR4d0266_WYG_124-5b>
舉之若晉之降孫皓此取<md:KR4d0266_SBCK_124-5a>¶亂之機也敵人勢窮躡其後
而撼之若髙祖之追¶項羽此承弊之機也機之未至不
可以先機之既¶至不可以後以此備邊安若泰山以此
應敵動若¶破竹惟所欲為者帝喜曰卿通達國體既退¶
帝諭宰臣當不次用公宰臣以公不詣已上除奏¶䣌謁
吿迎母遂有歸志請為祠官故除崇道尋丁¶母憂既除
喪不入修門諌大夫蕭公燧薦公可御史¶蕭初不公識
也淳熈五年七月召見言守令以掊¶克病民將帥以侵
<pb:KR4d0266_WYG_124-6a>
牟病軍用人宜先行實後才能¶擇吏宜舉㢘平優勸奬
初孝宗惜其去至是喜<md:KR4d0266_SBCK_124-5b>¶曰卿自此當以身為朕用矣遂
除臺察是時三察¶無缺員者特増一員處公云其所擊
排不避權倖¶或不恪官守而隳職業或内懐姦罔而敗
風化或¶超資而援恩寵或倚勢而奪民産皆斥去之又
言¶士大夫之俗以媮安為賢以苟得為能在朝者計¶日
以求遷在外者便文以自營監司以喜怒為刺¶舉將帥
以締結為勲績宜進特立之士以開衆正¶之路宜屏附
<pb:KR4d0266_WYG_124-6b>
麗之徒以杜羣枉之門事皆施行公¶之貳廷尉也宣教
郎王定國者以守禦之功得官¶宰掾修怨誣帥以偽官
白之中書時宰主之獨<md:KR4d0266_SBCK_124-6a>¶叅政周公必大不以為然時宰
怒以付廷尉令人¶諭意啖公以法從公審其非偽以白
時宰時宰詰¶問聲色俱厲公不為屈竟全之公之貳奉
常也時¶奉常久虛位孝宗面諭執政曰余某可為之也¶
職之翌日有詔欲来嵗祈糓上帝仲春躬耕籍田¶令禮
官討論明道故事三日以聞公言國朝祈糓¶之制合祭
<pb:KR4d0266_WYG_124-7a>
天地於圜丘前期朝饗於太廟其儀視¶冬至郊祀之禮
此太宗祈糓之故事也若乃明¶道之制則異此矣以宫
中火灾之後考室落成之¶初故於天安殿廷恭謝天地
因之明年仲春耕籍<md:KR4d0266_SBCK_124-6b>¶此明道一時謝火之故事也非祈
糓定制之故事¶也今欲祈糓而耕籍必合祭天地於圜
丘必前期¶朝饗於景靈宫太廟乃可也欲如明道之制
行之¶於殿廷不可也詔儀曹奉常集議中書有謂禮可¶
義起公曰禮固有可以義起者至於禮之大體則¶不可
<pb:KR4d0266_WYG_124-7b>
易古者郊而後耕以其於郊故謂之郊猶祀¶於明堂故
謂之明堂也如明道謝灾之制則與祈¶糓異矣今以郊
而施之殿廷亦將以明堂而施之¶壇壝乎禮之失自某
始某死不敢奉詔¶帝曰禮官不可則止公之貳銓曹也
銓法所用有<md:KR4d0266_SBCK_124-7a>¶法有比法者上世成憲之經也比者近世
湛恩之¶權也經有一定而權有屢遷吏所欲與必舉比
之¶所可以廢法之所否吏所欲奪必舉比之所否以¶廢
法之所可故士大夫與奪之柄不在長貳而在¶吏不在
<pb:KR4d0266_WYG_124-8a>
法而在貨公初莅事取法與比晝夜繙之¶一覽即强記
及吏白事公前知其與奪之情而迸¶折其舉廢之詞彼
以其比我以吾法彼以其權我¶以吾經老吏情得詞伏
奪氣拱手宿蠧根穴掃溉¶頓清郡邑衆職有缺員者吏
每匿而不覿以要厚¶賕公令郡長吏走一騎持文書當
官専達即揭於<md:KR4d0266_SBCK_124-7b>¶省户俾應格者得之士夫詣曹小有函
枉許其夙¶夜面列至於武夫起行陣懵銓法者吏尤得
以扼¶其吭而要其貨壅閼既徹文武下僚呼舞相慶淳
<pb:KR4d0266_WYG_124-8b>
熈十四年自夏至秋不雨公上封事言成湯陳禱¶旱之
辭必以六事自責京房推致旱之由亦以六¶事所召若
成湯之六辭今無其三而有其三曰政¶不節也使人疾
也賄賂行也若京房之六事今無¶其三而有其三曰欲
徳不用也上下皆蔽也庶位¶踰節也帝聳納焉公之為
詹尹於東宫也凡閲¶五年議論之間陳古正今每寓箴
諌若治亂之源<md:KR4d0266_SBCK_124-8a>¶邪正之辨必深言之罔不痛切嘗以司
馬光言人¶主修心之要有三曰仁曰明曰武治國之要
<pb:KR4d0266_WYG_124-9a>
有三¶曰用人曰信賞曰必罰願書置坐隅朝夕觀省¶光
宗時為皇太子敬遇傅僚尤尊禮公親灑汲古¶二大字
以名公之堂云公之守當塗也郡名圩田¶田在大澤之
陂大抵水髙於地故田之命視隄之¶堅瑕每桃花水生
或秋水時至夜半隄决詰朝𣺌¶然田澤為一環數十百
里匯為鉅浸乾則莽為稿¶埜民之生業不大獲必大促
公至躬行阡陌周視¶隄岸勸民築隄增卑培薄益以揵
菑隄成昔之陿<md:KR4d0266_SBCK_124-8b>¶者廣瑕者堅於是田無水灾頻年大穰
<pb:KR4d0266_WYG_124-9b>
民歌舞之¶至今頼焉郡有寓公以財自雄締交權倖動
揺郡¶邑太守每至啖以貨寶一齅其餌伈伈惟命噤不¶
敢息政用放紛公至却其餽絶不與通每以事來¶必摧
辱之萬人吐氣光宗即祚有詔求言公上¶封事言切於
聖徳者莫若正心切於國體者莫若¶裕民未幾首召見
又言天子之孝不與常人同今¶陛下之孝於壽皇豈特
以天下養為養之至¶哉第當如舜之於堯其道可也又
當如武之於文¶繼其志述其事也凡壽皇之睿謨聖訓
<pb:KR4d0266_WYG_124-10a>
仁政<md:KR4d0266_SBCK_124-9a>¶善教天下所嘗䝉福者願與二三大臣朝夕講求¶
而力行之斯足以極陛下事親之孝矣公之長¶憲部也
廷尉上一死囚具獄盖大俠殺人而使他¶人承之公讞
而正之或曰是俠能得死士急之且¶北走胡公不為動
卒奏當論如律云公之帥建鄴¶也減民租之挈代下户
之輸節浮費檢吏姦鄰餽¶不入私府賔燕未嘗卜夜初
至守藏者以縣官緡¶錢百二十萬告既去以百七十餘
萬告雩禜雨𤾉¶罔不響答外邑嘗有蝗遺種公募民闕
<pb:KR4d0266_WYG_124-10b>
地以粟易¶之率一升全一畝遂不為灾連嵗豐茂公之
貳樞<md:KR4d0266_SBCK_124-9b>¶廷也興州大將呉梃卒久未除代公謂知院趙公¶
汝愚曰呉氏世握蜀兵有識寒心今徒慮其驟易¶生變
然天下無釁决不敢動若更承襲將為後患¶趙公大喜
遂合辭以奏光宗猶豫不從公言趙¶某所請非為呉氏
計乃為蜀計非為蜀計乃為東¶南計若無大將是無蜀
也無蜀是無東南也軍中¶請帥而遲遲不報人將生心
六朝後唐皆以有蜀¶而存無蜀而亡此大騐也又不從
<pb:KR4d0266_WYG_124-11a>
公遂求去初擬¶張詔除興元都統制至是始有俞音邉
瑣以敵中¶事宜上聞光宗曰未必實公言雖未必實有<md:KR4d0266_SBCK_124-10a>¶備無患公每憂邊思職常若敵至講攻守薦材用¶革債
帥繕戎器峙糗糧又掇古今講論邉防之文¶綴為一書
以獻焉紹熈五年光宗被疾寝不¶能東朝重華宫外議
譸張公宻疏深切皆人所難¶言時同列將勇去以塞天
下責望公謂二三執政¶與同休戚今兹何時乃欲苟免
六月戊戌夜漏¶未盡報壽皇大漸俄報升遐光宗遂不
<pb:KR4d0266_WYG_124-11b>
能至¶公發喪人情恟懼朝廷莫知所出公謂丞相留¶公
正曰不有唐肅宗朝羣臣發哀太極殿故事乎¶今日之
事宜奏太皇太后請代行祭奠之禮以<md:KR4d0266_SBCK_124-10b>¶靖國人於是宰
相執政上奏太皇太后從之仍¶有㫖云皇帝以疾聴於
大内成服百官於¶重華殿成服丁未公與丞相留公正
及樞宻知院¶趙公汝愚恭知政事陳公騤建言皇子仁
孝夙¶成宜蚤正儲位累日申前請甲寅¶御筆示傳子之
意越四日丁巳始因貴戚得白¶太皇太后越七日癸亥
<pb:KR4d0266_WYG_124-12a>
得㫖仍宣諭汝愚騤及¶公先是丞相以朝臨仆地去國
甲子禫祭百官畢¶集於重華宫太皇太后垂簾有㫖云¶
皇帝有詔自欲退閒皇子嘉王可即皇帝位<md:KR4d0266_SBCK_124-11a>¶尊皇帝為
太上皇帝皇后為¶太上皇后於是太皇太后命左右扶
上入簾面¶諭光宗聖意上泣涕俯伏懇辭不能起¶太皇
太后命左右起上仍命持黄袍扶¶上至殿之左介素幄
乃傳命執政同勸進再三¶上遜避亦再三左右頻以黄
袍被上上泣頻却¶之公泣奏曰今太上違豫大喪乏主
<pb:KR4d0266_WYG_124-12b>
國勢岌岌¶人情皇皇太上之詔不可以莫之受也¶太皇
太后之命不可以莫之承也且太皇太后¶非為陛下計
之<md:KR4d0266_SBCK_124-11b>¶也今陛下乃執人子之一¶謙忽國家之大計是蹈匹
夫之小諒忘天子之大¶孝也呼吸之頃有安有危其若
太上皇帝¶太上皇后何其若宗廟社稷何上戄然抆淚¶
愀然勉從不得已側坐御座之半公與同列再拜¶上亦
答拜公與同列又奏曰太陽下同萬物可乎¶正君臣之
分請自今始公與同列又再拜¶上猶立而受内侍扶導
<pb:KR4d0266_WYG_124-13a>
上詣梓宫前行謝禮畢¶上哀服出至大次猶立久之公
與同列再三固請¶上始正御座朝百官退遂行禫祭之
禮晷刻之間<md:KR4d0266_SBCK_124-12a>¶人情大定中外相賀驩聲雷起乙亥除恭
知政事¶兼同知覃恩進兩官公曰國卹尚新天命有屬
詎¶可因以為利即上章力辭曰陛下承¶太上之倦勤奉
祖后之慈訓勉為宗廟社稷¶計非以得位為樂聖心所
形臣實親見君臣之間¶自當交脩此義豈應遽冒非常
之渥辭不獲命止¶拜一官十二月庚午除知樞宻院公
<pb:KR4d0266_WYG_124-13b>
為山陵使時¶葉公適以大府卿總餉淮東將行丞相趙
公曰明¶舊除知院入國門其少需往謁之某且去士論
未¶一非余公不能任慶元元年四月己未拜右丞相<md:KR4d0266_SBCK_124-12b>¶公
辭免之章云好惡偏而黨論未息非包荒鎮浮¶之量何
以調一於異同盖指是也朝士誦之中外¶傳之於是人
人相慶得賢相望太平云二年正月¶拜左丞相公清介
誠實好惡無偏恪守法度務行¶故事力主公議愛惜名
器每與朝士接必從容訪¶問人才記其姓名以備選掄
<pb:KR4d0266_WYG_124-14a>
一日謂侍郎楊公輔¶曰公蜀之望幸疏其賢士得三十
餘人多所㧞任¶先是年饑淮浙江東請錢請粟於朝以
為賑貸其數萬¶萬公言於上悉從之都城居民以户計
者十一¶萬二千有奇元年米斗千錢公請發太倉之粟
下<md:KR4d0266_SBCK_124-13a>¶其估以糶至今年秋成乃已所活何數公憂民之¶憂
損膳饈自春徂秋至不肉食雨𤾉或愆禜以私¶錢朝廷
雩禱公每賛上以實應天不専禮文有¶禱輒應至是大
熟因請廣糴積倉以備水旱四方¶或小有變異必聞於
<pb:KR4d0266_WYG_124-14b>
上請恐懼修省謹終如始¶異時錢與劵相為母子以濟
邦用至是劵日輕公¶私交病議者盈廷莫捄其敝公請
出度牒以收劵¶之力發都内以散錢之出嚴大農受入
之令守錢¶劵十半之約於是母子相平年䝉其利臨安
之民¶有口算之錢曰身丁者台嚴湖三州之民有口算
之<md:KR4d0266_SBCK_124-13b>¶錢曰丁絹者請與復三年衢之五邑自兩税之外¶非
經數者其名又十有四公請與損其十每嵗所¶蠲為緡
錢者四萬有奇免符既下五州父老欣戴¶上恩喜極而
<pb:KR4d0266_WYG_124-15a>
泣時方事叢朝廷文書賞誅予奪政¶令罷行公一一觀
省勾校不舍晝夜小有吏謾靡¶罅不燭靡懲不深三省
黠胥不寒而栗朝士相語¶昔未睹聞史館書成品彚孔
庶皆公典領婁趣奏¶篇將議行賞公當首䝉澤者公以
國卹事之方殷¶至於彌文非所宜急皆抑不行時有貴
戚方見親¶信丞相趙公欲踈斥之議泄竟以論去道學
之士<md:KR4d0266_SBCK_124-14a>¶遂為深讎依附者日衆内外相扇浸不可制指趙¶
公為黨魁其薨於湖湘也卹典未行議論紛起公¶曰此
<pb:KR4d0266_WYG_124-15b>
不可以衆多之口奪也設若有罪某自當之¶即以復官
歸𦵏奏請衆皆不樂浙西常平使者黄¶公灝以擅放民
租逺竄知婺州黄公度以隠芘屬¶吏禠職罷郡是皆有
深怨者公為執奏止從薄罰¶迨吕公祖儉南遷捄觧弗
獲朝士有知公者直以¶公議相勉責公曰某自分决當
去恐他日將有大¶於此者耳未幾有上書者造設虚詞
誣陷浸滛殆¶不忍聞公即緘其書而眦睚已深媒蘖已
熟有成<md:KR4d0266_SBCK_124-14b>¶畫矣詔公與蜀帥趙公彦逾具即位本末来¶上
<pb:KR4d0266_WYG_124-16a>
盖謂趙公與丞相嘗有隙疑公相代為相不相¶能冀有
所中傷因興大獄一時名士一網可盡公¶食不能咽寝
不能寐亟専介走成都期以守正要¶以同辭未達而趙
公所撰受禪本末之書已至公¶取副本觀之曰大體得
矣若公所譔甲寅龍飛事¶實則皆至丞相趙公以明其
功曾不自述其協賛¶之力㣲其辭彰其義議論平實雖
時論多所不快¶而姦謀竟息外間所傳出於意料往往
亂真唯晦¶庵朱公熹見之嘉歎美曰余丞相此書却不
<pb:KR4d0266_WYG_124-16b>
失實<md:KR4d0266_SBCK_124-15a>¶門人共聞其書遂傳㑹貴戚除節鉞制詞盛推定¶
策之功公不自顧計徑貽其麻然猶使竝縁事實¶者其
慮固深公自是憂見顔色義激肝腸謂知院¶鄭公僑如
何公澹曰某欲有所啓奈無助何二¶公安得獨為君子
公又以語楊公輔相協¶濟他日公獨見上開陳甚宻且
曰除從官而中¶書不知朝綱已紊禍本已滋聞者遷怒
公知事不¶可復為變不可再激即抗章引疾其黨尚嚴
憚公¶不敢侵後益追怨公戒子弟毋入京求仕公既去
<pb:KR4d0266_WYG_124-17a>
善類始思公之有力其迹之彰彰者如此至若彌<md:KR4d0266_SBCK_124-15b>¶縫宻
勿省幾燭㣲潜消隂制深計逺慮宜不得盡¶知公嘗語
所親吏曰某備位宰相無他長唯以全¶䕶善類為急其
他皆所可畧要不可與此等争虚¶名而使士大夫受實
禍此公之盛心也盖當公之¶秉國適有道學相攻之隙
事方鼎沸未易和調非¶少有縱捨而徒為矯亢其勢莫
遏其欲未厭名雖¶公歸禍將世徧故利欲飽而黨錮觧
此其騐也楊¶公輔貽書於公亦謂公危言勁論世所不
<pb:KR4d0266_WYG_124-17b>
能即明¶出處曲全善類辭顯義白其大端不可淹没如
此¶可謂深沉宏逺真大臣事業非淺之為丈夫者矣<md:KR4d0266_SBCK_124-16a>¶一
時士大夫罹禍不深坐廢不久終當藉以扶持¶宗社公
之為功必有能明之者公堅卧稱病篤求¶去懇切同列
合辭於上前請勿聴公去¶上一再却延奏牘寛期賜告
令侍醫視藥大官賜¶膳公固請去位上不得已四月甲
子除觀文殿¶大學士判隆興府辭行召見内殿有詔免
拜賜坐¶撫問周洽遣中貴人至江亭賜黄金二十五鎰
<pb:KR4d0266_WYG_124-18a>
及¶幣帛茗黄公又辭郡故有洞霄之命上又遣中¶貴人
傳詔撫問賜銀奩香茗公之帥長沙也三辭¶不獲命至
則除諸邑頻年之積逋以寛民力劾武<md:KR4d0266_SBCK_124-16b>¶岡擾蠻之兵官
以安溪猺窮日力以决民訟夙夜¶勞勩體為之瘠有勸
以勿勤小物公笑曰吾平生¶在官竊一日之禄必殫一
日之勞可以老而改乎¶後再帥長沙暑行屬疾遂薨於
位時有大星霣於¶其里之側云曾祖慶祖鐸父繪俱贈
太師追封¶岐益蜀國公妣虞氏贈燕國夫人娶葉氏封
<pb:KR4d0266_WYG_124-18b>
福國¶夫人七子峴承議郎主管佑神觀未除公喪而卒¶
嶧承議郎新權通判信州軍州事兩預秋薦嶸第¶進士
宣教郎有㫖除二令峻承務郎&KR2632;岠未命皆¶早卒岡承
奉郎擬監兩浙路臨安府浙江度三女<md:KR4d0266_SBCK_124-17a>¶長適從事郎新
監慶元府鄞縣大嵩鹽場支鹽官¶毛淮次適廸功郎湖
州歸安縣主簿徐質夫次尚幼孫男五人瑑承務郎新
監饒州永平¶監珙璹承奉郎孫女三人長適廸功¶郎新
建寧府崇安縣主簿徐鑄次適廸功郎新鄂州¶江夏縣
<pb:KR4d0266_WYG_124-19a>
主簿劉常道次尚幼曾孫一人初蜀公一¶兄已與分産
未幾而貧悉以畀之性喜濟物飢者¶發粟貸者折劵鄉
里稱為仁人長者公奉母夫人¶禄養所至扁其堂曰戲
綵既没永慕言之必泣弟¶端誠先官之而後及己子在
官得俸亦以分兄弟¶之子及其逺族云公孝友誠慤公
忠㢘介出於天<md:KR4d0266_SBCK_124-17b>¶資自少至老無一語欺蹈規履矩日自
儆戒體若¶不勝衣言若不出口及其在人主之前骨鯁
切直¶攖鱗苦口自敵以下有不堪者謀大事决大疑人
<pb:KR4d0266_WYG_124-19b>
所恍駭公處之凝然决之沛然也不念舊惡不阿¶其勢
在當塗有江東漕嘗使酒嫚罵公者公與¶彼交章相避
遂兩罷為祠官後公長天官其人為¶貳踧踖求去公與
之傾心盡歡仍薦其壻其人媿¶服人服其厚其在從時
宰嘗屬公薦某人公不¶承命人服其剛其在相位才朞
年耳天下方望治而謝¶病堅卧三月至補外得請乃出
故天下至今惜之<md:KR4d0266_SBCK_124-18a>¶嶧與諸孤將以嘉泰三年正月十三
日𦵏公於龍¶遊縣霛山鄉石壁之原以書來請銘銘曰
<pb:KR4d0266_WYG_124-20a>
紹熈學祚光考違預仰曠居廬俯曠機務兆人¶皇皇靡
所歸赴宅憂繼難非上而誰¶聖考有命其代予悲皇上
益謙十命百辭雨泣¶其洒推去天衣公自宥府夾日以
飛時乎孔艱公¶乎焉依國有大疑公作寶龜國有危事
公作金隄¶有昊斯岌公作天柱后土斯陷公作嵩阜¶皇
曰汝嘉其遂相乎自右而左四國是孚公感¶主知夙夜
其劬先物以興後昳以餔以汔於痛弗<md:KR4d0266_SBCK_124-18b>¶有其軀推轂帝
車匪堯弗塗鳴球天耳匪皋弗¶謨孰彦而醫孰環而瘁
<pb:KR4d0266_WYG_124-20b>
孰憲而戾孰罅弗塈椻而¶彚之膏而遂之繩而墨之塹
而柵之五月而濟朞¶年而乂方駕而柅方楫而彌留弗
可留致其可致¶楊清馬誠韓連杜止前五百嵗一有其
四後五百¶嵗一無其二肅如清風聞者興起勲勞智名
帛素¶竹青朱熹所稱楊輔所譝有麐有煙對越圜清侯¶
誰濟登汲古書生¶
　　　　樞宻兼叅知政事權公墓誌銘¶
淳熈十五年四月予上章得補外同郡今監察御<md:KR4d0266_SBCK_124-19a>¶史曾
<pb:KR4d0266_WYG_124-21a>
公三復餞送於西湖之上監六部門權侯安¶節偕來曾
公坐定忽跪而請曰權侯將有請焉願¶為其祖樞宻公
迢碣其竁予曰諾後五年予歸自¶金陵過清江其太守
郊迎乃權侯也前請偬倥予¶忘之矣而侯獨不忘再請
庾前諾予其可辭公諱¶邦彦字朝美河間人曽祖顯祖
慶俱贈正奉大夫¶父經贈光禄大夫儒學三世而光禄
公為時名¶儒號無相居士公自兒時嶷如成人七嵗間
講毛¶詩公退即能為家人説大義自力學至忘寝食¶寒
<pb:KR4d0266_WYG_124-21b>
暑十三入郡學頭角嶄然張廷堅與光禄公遊<md:KR4d0266_SBCK_124-19b>¶見公奇
之曰真名家駒一日千里試入太學崇寧¶四年賜一舍
及第釋褐授從事郎青州教授歴睦¶親西宅宗子正提
舉河東舉事除太學博士¶徽宗幸學設幄堂上延見諸
生命公講下武詩¶音暢理明天顔喜甚恩錫有差轉朝
請郎改辟¶廱國子司業宣和初遷左司員外郎¶徽宗有
意用公而公與宰相王黼異議黼嘗欲官¶饔人子衣之
品服公言孔子惜一繁纓今以命服¶服奴人乎黼啣之
<pb:KR4d0266_WYG_124-22a>
故恨之使遼遼酋面授國書責¶公雙跪公曰非南朝禮
也行人不敢承命遼酋大<md:KR4d0266_SBCK_124-20a>¶怒竟莫奪公之在遼也審知
女真强盛日睹官軍¶驕惰歸言於上請檄兩河繕甲兵
固吾圉益厚北¶朝之好無令邊臣生事敗盟不然必有
唇亡齒寒¶之患且言帥臣沈積中與詹度不咸當黜不
報尋¶除集英殿修撰知易州女真果犯京師¶欽宗受禪
公復為左司靖康元年十月改宗正少¶卿除直徽猷閣
知冀州辭行欽宗勉之曰兵起¶北方士大夫悉求南卿
<pb:KR4d0266_WYG_124-22b>
獨請北真能體國公道¶逢士夫自大名歸者語公敵且
再入毋往公曰吾¶得死所矣命駕亟行髙宗皇帝以康
王為大元<md:KR4d0266_SBCK_124-20b>¶帥起兩河兵入衛王室以公為計議官公將
冀兵¶與宗澤兵皆師于澶淵與澤兵於丁未三月自濟¶
徑趨吉刀馬河拒敵列砦數十去京不逺敵騎充¶斥諸
路兵約同進者不應澤曰是以肉食虎耳¶乃師於曹之
南岸及二聖北狩上檄諸路¶追襲公與澤兵復之衛之
滑敵已渡河公與澤同¶表勸進及蚤正位號以繫民望
<pb:KR4d0266_WYG_124-23a>
者五¶上即位公與澤同往大名募義兵上亟召公¶與澤
赴行在所公乃囘軍自京師赴都道除¶公帥荆南澤襄
陽既抵行在所澤以元帥事入<md:KR4d0266_SBCK_124-21a>¶奏公未見間除天章閣
待制改知東平公言於¶上曰願陛下無輕棄南京臣當
死守東平一日¶三被詔督之官建炎元年六月也時河
北盡陷京¶東州縣半降敵公以疲卒孤壘抗强敵幾及
二年¶金人合衆二十餘萬圍城糧盡而救不至人易¶子
而食然公以忠義激士猶摧鋒陷堅敵患之為¶書射城
<pb:KR4d0266_WYG_124-23b>
中云趣降即富貴何自苦為公罵曰¶吾家世受國厚恩
死無以報豈忍臣汝力屈城破兵民¶争扶公出城父母
妻子皆陷敵惟一男一女一姪¶走及公公自列請罪上
念其忠喜其至<md:KR4d0266_SBCK_124-21b>¶詔曰鬬榖於莵毁家以紓楚國之難顔
真卿委郡¶而為朝廷之歸遂原之三年以朝散大夫寳
文閣¶直學士知江州公曰訓兵旅集舟楫積粟以防邊
陲¶請朝廷分兵守武昌襄陽則表裏之形成敵不能¶窺
我於是李成在泗劉文舜在紓韓世清在蘄孔¶彦舟在
<pb:KR4d0266_WYG_124-24a>
漢公以為此曹皆據江上名曰聴¶朝命受國爵急之則
詐忠緩之則詒患皆腹心肘¶腋之疾宜隂備之彦舟果
欲來攻知有備而退屬公¶丁父憂觧官上惜其去三命
越紼公皆固辭¶亡不獲命四年正月以寶文閣學士知
建康七月<md:KR4d0266_SBCK_124-22a>¶改淮南江浙荆湖等路制置發運使初建康
遭敵¶焚戮城野一空公竭力安集不數月市小整人¶以
更生繼總漕事轉輸六路夕受命朝引道走江¶東西革
媮懈撿欺隠覈逋亡責稽滯水陸程轍餘¶五十里財用
<pb:KR4d0266_WYG_124-24b>
湊集於行在所億萬計有¶詔嘉歎紹興元年入為(闕/)部
尚書兼侍讀二年五¶月除簽書樞宻院公知無不言言
無不盡謂宜乗¶機者三祖宗徳澤在人人心未忘王師
一興諸¶路響應一也内則淮海之敵騎悉往西北以虚
其¶南外則林牙等浸大患在腹心以牽其北二也近<md:KR4d0266_SBCK_124-22b>¶覘
者報敵兵疲於浚河之役而守淮之兵皆持梃¶之農夫
三也譬諸奕争先而已安可隨應隨觧不¶制人而制於
人哉不然疆理淮堧以連下邳藩屏¶荆漢以通上流指
<pb:KR4d0266_WYG_124-25a>
顧蜀隴以成建瓴東下之勢亦¶策之次也朝廷用其次
云復有中興十議其¶一謂宜以天下為家進圖洪業恢
復土宇勿偷安¶於東南其二謂駕御諸將宜威之以法
而限之以¶爵其三謂宜命講讀之臣於所論説之外取
累朝¶訓典及三代漢唐中興故事日陳於前以裨¶聖學
其四謂宜觀傷善妨賢之説偷安苟合之<md:KR4d0266_SBCK_124-23a>¶佞市恩立威
之姦懐諼罔上之欺聴其言察其事¶則忠邪判矣其五
謂愛民先愛其力寛民先節其¶用又謂朘已以佐國用
<pb:KR4d0266_WYG_124-25b>
當自宰執始又謂分閫¶而屬大事類非偏裨之所能為
必得賢大將然後¶可又謂制置一官宜可省也盍令㳂
江州縣各備¶其境内而㧾之以連帥上荆鄂江池下至
采石¶京口講之有方委之有人防秋上策也又謂宗室¶
中豈無傑然有人望可以濟艱難賛宻勿留宿衛¶者願
求其人置諸左右又謂人事盡則天悔禍否¶則恐天未
欲平治也不可獨歸之數<md:KR4d0266_SBCK_124-23b>¶上嘗語及春秋三傳異同公
曰孔子作春秋游夏¶且不能措一辭上又曰至誠力行
<pb:KR4d0266_WYG_124-26a>
者其善惡¶不可掩公曰惟天下至誠為能化不誠未有
能動¶者上又曰堯舜以道治天下不過無心公曰堯舜¶
之治道其要在命九官丢四㓙公遂言曰願¶陛下無忘
在濟時無忘渡江時未㡬以簽書樞宻¶恭知政事數月
上欲大用公三年二月己丑以¶瘍髀薨於位上震悼親
臨其喪贈正議大夫¶禭以金帛官為䕶喪歸𦵏於徽之
婺源官其家七¶人女家三人公風骨奇偉胷次恢廓學
術才氣過<md:KR4d0266_SBCK_124-24a>¶人數等性至孝初無相在鄆卧病公雖從戎
<pb:KR4d0266_WYG_124-26b>
然沃¶盥必親執藥物必親嘗未嘗解衣而寝及無相歸¶
汶上道梗不通公在九江每北望長號之廬山飯¶僧泣
血禱佛冀父子如初三月而訃告至力乞終¶喪凡七請
命公感上深知每誦曰責難於君¶謂之忠吾君不能謂
之賊婺源之東山水奇變築¶室其上自號且然居士有
古律詩二百八十首雜¶著書啟章奏百三篇其所述作
初若寂然無營忽¶揮翰如飛不加㸃雅善草聖士大夫
游其門者¶如周葵摟炤潘良貴吕廣問梁揚祖皆為世
<pb:KR4d0266_WYG_124-27a>
名臣<md:KR4d0266_SBCK_124-24b>¶配吕氏先公卒汶上封樂平郡夫人繼室李氏封¶
隴西郡夫人子男一人嗣衍女一人嫁韓穰孫一¶人即
安節也傳家學有祖風云銘曰¶
太陽嚮晨賔以啟明應龍將昇從以矞雲巨宋再¶昌天
啟髙皇文武權公襄我烈光維時狼烽¶塞於窿旻滓於
厚坤白晝為昬維¶皇勃興赤濯聲靈手其青萍叱開羶
腥惟公孤忠¶杖策以行補天重光扶日再中如周甫申
如漢弇¶恂如晉導營髙勲昭明廼秉鴻樞廼預政塗¶皇
<pb:KR4d0266_WYG_124-27b>
曰汝嘉將遂相予總章斯皇胡剥我梁巨川斯<md:KR4d0266_SBCK_124-25a>¶茫故燬
我杭新安之原是塴是窀佐命之元過者¶勉旃¶
　
　
　
　
　
　¶誠齋集巻一百二十四<md:KR4d0266_SBCK_124-25b>¶<md:KR4d0266_SBCK_125-1a>¶
<pb:KR4d0266_WYG_125-1a>
欽定四庫全書
　誠齋集巻
