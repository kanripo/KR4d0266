# -*- mode: mandoku-view -*-
#+TITLE: 誠齋集
#+DATE: 2015-09-23 10:23:42
#+PROPERTY: JUAN 53


五十三¶
　　　　　　　　　　　　宋　楊萬里　撰
　¶　啓¶
　　　　新除廣東提舉謝丞相啟¶
帝賚璽書從天而下恩攽玉節遵海而南疏榮祇¶荷于
九重宻啓端由于一相頓首幸甚自視欿然¶伏念某無
挾而遷何恃而進入陪鵷鷺徒竊食于¶大官出玷珪符
<pb:KR4d0266_WYG_053-1b>
媿奉法之循吏亦千慮之既竭曽¶萬分之何裨乃眷延
陵乃為甸服民惟既庶事亦¶滋豐善政之得民財安知
錢穀源流之處餙厨而<md:KR4d0266_SBCK_053-1b>¶稱使客長在齒舌風波之中曽
治行之蔑如問戍¶期而近止屬縁盡室之患病重以慈
親之懐歸控¶于秉均請從置散天髙日逺將何路以叫
閽雷厲¶風飛不崇朝而出綍釋兹治劇詭以觀風衣繡
而¶歸故鄉庭闈驩喜出闗而稱使者道路光華非播¶物
之無垠寜始願之及此兹葢伏遇某官學濳三¶極忠貫
<pb:KR4d0266_WYG_053-2a>
兩儀江漢炳靈豈相如子雲之足數天地¶交泰葢築巖
釣渭之復生旁招羣材緝熈萬物翦¶焉孤陋遐不斁遺
某敢不飲冰在躬嚙雪勵操要¶令五嶺萬里之外凋瘵
其蘇如在二陜三輔之間<md:KR4d0266_SBCK_053-2a>¶詔條無壅過此以往未知所
裁¶
　　　　定羅氏親啓¶
百嵗論交久忘年于鄰曲兩家生子復託契于婚¶姻夫
何聲&KR0148;之相求葢縁草木之同味某人令弟¶某人第二
<pb:KR4d0266_WYG_053-2b>
小娘子幼而自異已傳栁絮之吟而某¶姪子某第四子
某生未有知殊媿蘭芽之茁惟是斷¶金之舊願言倚玉
之新發幣菲然别牋敬止¶
　　　　答羅氏定親啟¶
兩家居五里之間相聞雞犬一日結百世之好如¶鼓瑟
琴羔雁交馳蓍龜習吉某人令弟某第幾令<md:KR4d0266_SBCK_053-2b>¶似娟好静
秀巳如玉雪之可憐某姪子某長男某¶房下長女子婉
娩聽從庶幾蘋藻之言采委幣甚¶寵拜嘉有華
<pb:KR4d0266_WYG_053-3a>
　　　　廣東提舉到任謝趙丞相啓¶
假守延陵見謂催科之拙觀風南粤又叨禮樂之¶華戴
恩不貲圗報無所伏念某狷而自信愚且不¶移幼癖于
書欲䇿勛翰墨文章之籙長隨于牒亦¶載贄功名事業
之塗馬不進以奈何鳥倦飛而知¶止頃邂逅于風雲之
㑹欲奮發于鵷鷺之班方遇¶事而直前巳誤身而取敗
一麾江海頗念民安三<md:KR4d0266_SBCK_053-3a>¶輔浩穰更令治劇終夕五起二
年百憂如漢詔厨¶傳過客之旁長恐笞罵之不免若唐
<pb:KR4d0266_WYG_053-3b>
人燕寢凝香¶之樂雖或夢寐而亦無荷播物之見恫未
及𤓰而¶脫去駕言將母迂道還家黄獨無苗方絶嘆木
柄¶長鑱之雪緑簔細雨政獨釣桃花流水之魚詢彼¶乗
軺之期尚在嗣嵗之臘不堪留渴而須井忽焉¶有命以
自天奉使而為邑大夫曾何待次露肘而¶見聖天子仍
免將朝曲為之私不謁而獲兹葢伏¶遇大丞相濳心貫
一致主登三位極六符之泰階¶容光必照身作萬間之
廣厦寒士俱懽曾是羇孤<md:KR4d0266_SBCK_053-3b>¶載沾化育某敢不潔巳律身
<pb:KR4d0266_WYG_053-4a>
齋心勤民攬轡而思¶澄清革嶺海奸貪之習褰帷而問
風俗布朝廷寛¶大之書過此以還罔知所措¶
　　　　賀葛正言啟¶
恭審籲俊著延拾遺諫省古者所以責難于丕后¶非舜
不陳今代豈無敢言之正人如尊乃勇聞者¶興起躍如
欣驩恭惟某官論議通乎古今名實孚¶于上下以星翻
漢囬之光采作新斯文以山髙水¶深之風流照臨當世
諏儒先于三館俾廷争于四¶聪方聖天子從諌如流之
<pb:KR4d0266_WYG_053-4b>
秋曷嘗罪夫言者惟諫<md:KR4d0266_SBCK_053-4a>¶大夫憂國若渴之志可曰無其
時哉扶皇極于將¶微䕶善類于既弱倘元氣無不實之
處則外敵亦¶何强之云既冠上坡用懌寰海某少而自
好晩乃¶早衰誦鵝經雞檄之聨十年于此想龍章鳳姿
之¶偉一覿何從喜頌惟深敷言未究¶
　　　　賀黄侍御啟¶
恭審皇咨上坡莅事横榻屬者進格君心之論九¶重亦
為之回天移而為糾官邪之司羣枉自然而¶見睍此非
<pb:KR4d0266_WYG_053-5a>
平日之素焉得崇朝之孚恭惟某官以¶海内寡二之文
辭收天下第一之科目彼于權門<md:KR4d0266_SBCK_053-4b>¶炙手可熱之日竭蹷
而趨及聞髙賢掉臂不顧之¶風其顙有泚逮公道之既
白知寸心之獨丹庭争¶未幾臺端益峻士有攸挾恨無
所施静而觀流涕¶太息之書孰不以古人而自許起而
當君子小人¶之㑹其無負所學者幾希今聖主既求惟
木之繩¶在執事必為赴壑之水即疇孤立之操遂登獨
坐¶之崇某自分摧隤何辭漂泊瞻烏栢府晩乃依成¶蔭
<pb:KR4d0266_WYG_053-5b>
之餘振鷺栁溝夢不到來行之舊不勝善頌未¶究所宣¶
　　　　通問廣西漕梁次張寺丞啓<md:KR4d0266_SBCK_053-5a>¶問李絳之同年早自附英㳺之下走與衛侯而階¶命晩
乃分臨遣之末光誦玉壺春光飲别之詩覽¶梅嶺夜半
逃禪之句憶平生故人之歡若遣一介¶行李而候之恭
惟某官議論諸老之先人物千載¶之上懐連城而佩明
月至寶不琱餐秋菊而紉春¶蘭清暉自逺羨貯之以玉
壺而未决乃攽之以金¶節而斯何善類憮然逺民幸甚
<pb:KR4d0266_WYG_053-6a>
持使者之繡斧已¶聳揺山之風織天孫之錦裳即煩揮
翰之手某童¶而怪怪老矣休休誦北山之移文長慙夜
鶴之見¶怨登東臯而舒嘯自憐倦鳥而獨飛<md:KR4d0266_SBCK_053-5b>¶　　　　回向梧州開叔啟¶
仰止薌林之喬木今秀一枝靄然蒼梧之暮雲墮¶來雙
鯉呼長鬚而近止搔短髪而問焉恭惟某官¶文雅追乎
前修聲光超乎當代昔先正以名相之¶勲徳若引星辰
惟執事有故家之典刑如生蘭玉¶尚屈雲天之翼小留
<pb:KR4d0266_WYG_053-6b>
江海之麾即治行之上聞頃¶召音之旋至某夙聞髙誼
幸邇寶鄰每從事諸公¶之間皆劇談盛名之下觀鸞飄
鳳泊之古𨽻長想¶其人得日光玉潔之瓌詞似見其面
慙報不腆善¶頌何窮<md:KR4d0266_SBCK_053-6a>¶　　　　賀周子充參政啟¶
恭審疇咨儒英參秉機政欲治者無多術不過用¶天下
正人之宗選衆而得我公豈復有國人遺恨¶之處善類
訢合隆平紹開恭惟某官道得函三之原¶文傳襲六之
<pb:KR4d0266_WYG_053-7a>
統湛然厚徳宏度之凝逺孰知有百¶鍊之至剛崒乎孤
忠直節之髙寒中乃備四時之¶和氣當衆正綴旒之日
倚一賢砥柱之功于今延¶登或謂臯緩抑嘗厯選乎賢
聖未始輕試于進為¶顧其道顯晦之如何豈其身淹速
之是計故莘渭¶布衣而渉三事莫之或誹若夷䕫終身
而效一官<md:KR4d0266_SBCK_053-6b>¶則又誰怨季世寖薄古風不歸至于一㳺説
之間¶便萌取卿相之意豈有平日不為當世之所許乃¶
欲任人之事權彼其初心惟以無位而為憂不思¶既得
<pb:KR4d0266_WYG_053-7b>
之愧怍今執事致身于台斗而曠懐寄夢于¶江湖半生
兩禁之徘徊五載六官之濡滯逮其望¶磅礡鬱積而極
其盛維嶽峻天舉斯民咨嗟歎¶息而屈其淹如防制水
上心雪釋渙號雷行酌彼¶公言置諸近弼然後談者罔
不翕如喜哉吾道之¶亨曷曰嵗時之晩即奮熈于端揆
用膏飫于羣心¶某老矣倦飛已焉榮望葢伏櫪久忘于
千里林巢<md:KR4d0266_SBCK_053-7a>¶尚戀于一枝曩者或人之得醯乞諸鄰而後
獲¶繼今為母而請粟與之釡以何難此其欣欣之獨¶私
<pb:KR4d0266_WYG_053-8a>
豈與悠悠者為比不勝贊喜罔究誦言¶
　　　　答吉水知縣蕭擇可啟¶
屬者鵷行得從大阮竹木之勝暇而燕語每傳小¶謝春
草之吟想其賢固一世之未多問其室乃兩¶州之孔邇
帝遣就子男之國公聿來父母之邦亦¶嘗一再以致書
忽貽四六之妙斵咀華蔚若拜賜¶躍如恭惟某官以槐
庭八葉之英取桂林一枝之¶秀粹乎名章俊語之藻維
玉及瑶投之盤根錯節<md:KR4d0266_SBCK_053-7b>¶之間非斤則斧欲便潘輿之奉
<pb:KR4d0266_WYG_053-8b>
聊從茂宰之除側¶聽魯山蒍于之歌足追武城莞爾之
喜即表章于¶寵異遂翔集于禁嚴某倦逰落南夢寐還
舍今創¶見忠信慈恵之明府照臨故鄉獨莫隨耕桑隴
畝¶之野人鼔舞佳政其為欣賀未究播敷¶
　　　　賀王僑卿運使啓¶
恭審涓選休成佩服印組饟餽不絶己聞冰解漕¶下之
稱父老縱觀皆有凍釋水順之意建臺肇允¶成厦載欣
恭惟某官探道極先立言覺後雖刄往¶牛解閲十九年
<pb:KR4d0266_WYG_053-9a>
而若新然地負海涵容數百人而<md:KR4d0266_SBCK_053-8a>¶何止頃以丞相司直
之重俯試中丞平凖之書今¶從臬司即拜計相仰南斗
文星之緯巳三徙于芒¶寒侍北天玉几之尊竚一超而
直入某歸仁在宇¶逺跡序賓請言代匠之承承豈云託
契之淺淺哦¶豫章小草之句願相倚于平生視宣子嘉
木之陰¶顧敢忘于封殖喜頌九折敷言萬分¶
　　　　答廣西梁漕啟¶
奉使無狀蔑聞中率之稱有命自天更許爰書之¶寄繄
<pb:KR4d0266_WYG_053-9b>
欲宣朝廷去殺之徳意抑亦答知舊吹生之¶惠心真毁
瓦以言功類暴尫而祈雨忸怩而巳摧<md:KR4d0266_SBCK_053-8b>¶謝惕然敬惟年
丈博哉之仁輔以聖賢淵乎之學¶言漢九事而八為律
邁主父之明謨知秦十失而¶一尚存有温舒之鯁論推
向來代為諸老之對為¶今日責善朋友之書舉惠文而
相規請事斯語問¶刑鼎而宜答其敢飾非佩服于心條
陳莫狀¶
　　　　除直秘閣謝宰相啟
<pb:KR4d0266_WYG_053-10a>
既祥堊室永平風樹之悲寓直石渠忽被絲綸之¶渥控
辭不獲震虩載深伏念某丘園槁人書䇿漫¶士其出也
馬不進而非後其處也鳥倦飛而知還¶頃將繡指以落
南偶殄緑林而逐北上焉天威廟<md:KR4d0266_SBCK_053-9a>¶算之是奉下焉帥臣
將士之服勤因人而成何力¶之有孰謂戰多之僭冒膺
儒館之除置蘭綺于蓬¶山雜僕姑于芸閣下筆而妙言
語我無能焉上車¶而問寒温技止此爾此葢伏遇大丞
相文武為憲¶精神折衝逖彼蹛林尚不逃于借箸蠢兹
<pb:KR4d0266_WYG_053-10b>
苻澤顧¶何辱于爬梳睠顔行之微勞亦功令之並録某
敢¶不仰慙坯冶俯䇿罷駑旅力既愆雖乏適時之用¶桑
榆非晩益堅報國之忠過此以還未知所措¶
　　　　除吏部郞官謝宰相啓¶
湖海十年分絶修門之夢雲天一札忽添省户之<md:KR4d0266_SBCK_053-9b>¶除孰
云處士之星復近長安之日伏念某老當益¶嬾病使蚤
衰落葉空山晝拾狙公之橡栗寒江釣¶雪花隨聱叟之
笭箵自知甚明無所可用方攬牛¶衣而袁卧驚聞騶谷
<pb:KR4d0266_WYG_053-11a>
之馮招蓬門始開山客相慶¶載命吕安之駕旋彈貢禹
之冠搔白首以重來問¶青綾之無恙𤣥都之桃千樹花
復蕩然金城之栁¶十圍木猶如此慨其顧影于朝蹟從
此寄身于化¶工此葢伏遇大丞相舜使是君稷思由巳
謂郎官¶上應于列宿任惟其人而宰相下遂于物宜器
非¶求舊眷前魚而罔棄使去鶴之復歸某敢不乃心<md:KR4d0266_SBCK_053-10a>¶銓
衡所職夙夜豈惟春選守光庭之聖書倘或秋¶毫贊山
公之啓事
<pb:KR4d0266_WYG_053-11b>
　　　　賀皇孫郡王冬節啓¶
史筆登書瞻宫雲之有爛土圭測日映邸雪以初¶長宜
帝祉之鼎來錫天支而有羨恭惟¶皇孫節使郡王繼承
漢緒濬哲湯孫三世親郊紹¶開千嵗之統六親嘉慶奉
上萬年之觴某叨侍儲闈¶宻依徳宇願謹天氣嚴凝之
令永符曽孫壽考之¶詩<md:KR4d0266_SBCK_053-10b>¶　
　¶誠齋集巻五十三¶
<md:KR4d0266_SBCK_054-1a>¶
<pb:KR4d0266_WYG_054-1a>
欽定四庫全書
　誠齋集巻
