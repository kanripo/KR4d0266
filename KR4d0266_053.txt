# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:12.421614
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 53
#+PROPERTY: FILE SB04n0515-053誠齋集-卷第五十三.
<pb:KR4d0266_SBCK_053-1a>¶
誠齋集卷第五十三¶
　　　　　　　廬陵楊　萬里　廷秀¶
　啓¶
　　　新除廣東提舉謝丞相啓¶
帝賚璽書從天而下恩頒玉節遵海而南䟽榮祗¶
荷於九重密啓端由於一相頓首幸甚自視欿然¶
伏念某無挾而迂何恃而進入陪鵷鷺徒竊食於¶
太官出玷珪符媿奉法之循吏亦千慮之旣竭曽¶
萬分之何禆乃眷延陵今為甸服民惟旣庻事亦¶
滋豐善政之得民財安知錢榖源流之處飾厨而¶
<pb:KR4d0266_SBCK_053-1b>¶
稱使客長在齒舌風波之中曽治行之蔑如問戌¶
期而近止屬縁盡室之畨病重以慈親之懐皈控¶
于秉均請從置散天髙日逺將何地以呌閽雷厲¶
風飛不崇朝而出綍釋兹治劇詭以&KR0026;風衣繡而¶
皈故郷庭闈驩喜出關而稱使者道路光華非播¶
物之無垠寕始願之及此兹蓋伏遇某官學潜三¶
極忠貫兩儀江漢炳靈豈相如子雲之足數天地¶
交泰蓋築岩釣渭之復生旁招群材緝熈萬務翦¶
焉孤陋遐不斁遺某敢不飲氷在躬嚙雪厲操要¶
令五嶺萬里之外凋療其蘇如在二陜三輔之間¶
<pb:KR4d0266_SBCK_053-2a>¶
詔條無壅過此以徃未知所裁¶
　　　定羅氏親啓¶
百歳論交乆忘年於鄰曲兩家生子復託契於婚¶
姻夫何聲&KR0148;之相求蓋縁草木之同味某人令弟¶
某人弟二小娘子㓜而自異巳傳栁絮之吟而某¶
姪子某弟四子某生未有知殊媿蘭芳茁惟是断¶
金之舊願言&KR0029;玉之新發幣菲然别牋敬止¶
　　　荅羅氏定親啓¶
兩家居五里之間相聞雞犬一日結再世之好如¶
鼔瑟琴羔鴈交馳蓍亀習吉某人令弟某弟幾令¶
<pb:KR4d0266_SBCK_053-2b>¶
似娟好靜秀巳如玉雪之可憐某姪子某長男某¶
房下長女子婉娩聴從庻㡬蘋藻之言采委幣甚¶
寵拜嘉有華¶
　　　廣東提舉到任謝趙丞相啓¶
假守延陵見謂催科之拙&KR0026;風南粤又叨禮樂之¶
華戴恩不貲圖報無所伏念某狷而自信愚且不¶
移㓜癖於書欲䇿勲翰墨文章之籙長隨於牒亦¶
載贄㓛名事業之塗馬不進以柰何鳥倦飛而知¶
止頃邂逅於風雲之㑹欲奮發於鵷鷺之班方遇¶
事而直前巳誤身而取敗一麾江海頗念求安三¶
<pb:KR4d0266_SBCK_053-3a>¶
輔浩穰更令治劇終夕五起二年百憂如漢詔厨¶
&KR0019;過客之勞長恐笞罵之不免若唐人燕寢凝香¶
之樂雖或夢寐而亦無荷播物之見恫未及&KR0050;而¶
脫去駕言將母于邁還家黄獨無苗方絶歎木柄¶
長鑱之雪緑簔細雨政獨釣桃花流水之魚詢彼¶
乗軺之期尚在嗣歳之臘不堪留渴而須井忽焉¶
有命以自天奉使而為見大夫曽何待次露肘而¶
見聖天子仍免造朝曲為之私不謁而獲兹蓋伏¶
遇大丞相潜心貫一致主登三位極六符之泰階¶
容光必照身作萬間之廣厦寒士俱懽曾是覉孤¶
<pb:KR4d0266_SBCK_053-3b>¶
載霑化育某敢不㓗已律下齋心勤民攬轡而思¶
澄清革嶺海姦貪之習褰帷而問風俗布朝廷寛¶
大之書過此以還罔知所措¶
　　　賀葛正言啓¶
㳟審&KR0572;俊著廷拾遺諫省古者所以責難於丕后¶
非舜不陳今代豈無敢言之正人如尊乃勇聞者¶
興起躍如欣驩㳟惟某官議論通乎古今名實孚¶
於上下以星翻漢囬之光采作新斯文以山髙水¶
深之風流照胦當世諏儒先於三館俾廷爭於四¶
聦方聖天子從諌如流之秋曷嘗罪夫言者惟諫¶
<pb:KR4d0266_SBCK_053-4a>¶
大夫憂國若渴之志可曰無其時哉扶皇極於將¶
㣲護善&KR0011;於旣弱儻元氣無不實之處則外敵亦¶
何強之云即冠上坡用懌寰海某少而自好晩乃¶
早衰誦鵝經雞檄之聨十年於此想龍章鳯姿之¶
偉一覿何從善頌惟深敷言未究¶
　　賀黄侍御啓¶
㳟審皇咨上坡位事横榻屬者進格君心之論九¶
重亦為之囬天移而為紏官邪之司群枉自然而¶
見睍此非平日之素焉得崇朝之孚㳟惟某官以¶
海内寡二之辞章收天下第一之科目彼於權門¶
<pb:KR4d0266_SBCK_053-4b>¶
炙手可&KR0044;之日竭蹷而趨及聞髙賢掉臂不顧之¶
風其顙有泚逮公道之旣白知寸心之獨丹廷爭¶
未㡬䑓端益峻士有攸挾恨無所施靖而&KR0026;流涕¶
太息之書孰不以古人而自詭起而當君子小人¶
之㑹其無負所學者㡬希今聖主旣求惟木之繩¶
在執事必為赴岳之水即疇孤立之操遂登獨坐¶
之崇某自分摧隤何辞漂泊瞻烏柏府晩乃依成¶
䕃之餘振鷺栁溝夢不到末行之旧不勝善頌未¶
究所宣¶
　　　通問廣西漕梁次張寺丞啓¶
<pb:KR4d0266_SBCK_053-5a>¶
門李綘之同年早自附英游之下走與衛侯而偕¶
命晩乃分臨遣之末光誦玉壺春光飲别之詩覧¶
梅嶺夜半逃禪之句憶平生故人之驩若遣一个¶
行李而&KR0049;之㳟惟某官議論諸老之先人物千歳¶
之上懐連城而佩明月至寳不琱餐秋菊而紉春¶
蘭清暉自逺蓋貯之以玉堂而未快乃攽之以金¶
節而斯何善&KR0011;憮然逺民幸甚持使者之繡斧已¶
聳揺山之風織天孫之錦裳即煩揮翰之手某童¶
而怪怪老矣休休誦北山之移文長慙夜鶴之見¶
怨登東皐而舒嘯自憐倦鳥而猶飛¶
<pb:KR4d0266_SBCK_053-5b>¶
　　　回向梧州開叔啓¶
仰止薌林之喬木今秀一枝靄然蒼梧之暮雲&KR1089;¶
來双鯉呼長鬚而近止搔短髪而問焉㳟惟某官¶
文雅追乎前㫦聲光超乎當代昔先正以名相之¶
勲徳若引星辰惟執事有故家之典刑如生蘭玉¶
尚屈雲天之翼小留江海之麾旣治行之上聞即¶
召音之旋至某夙聞髙&KR0105;幸邇寳鄰每從事諸公¶
之間皆劇談盛名之下&KR0026;鸞飄鳯泊之古&KR0032;長想¶
其人得日光玉㓗之瓌詞似見其面報章不腆善¶
頌何究¶
<pb:KR4d0266_SBCK_053-6a>¶
　　　賀周子充参政啓¶
㳟審疇咨儒英参秉機政&KR0082;治者無多術不過用¶
天下正人之宗選衆而得我公豈復有國人遺恨¶
之處善&KR0011;訢合隆平紹開㳟惟某官道凾三之原¶
文&KR0019;襲六之統湛然厚徳宏度之凝逺孰知有百¶
鍊之至剛崒乎孤忠直節之髙寒中乃備四時之¶
和氣當衆正綴旒之日&KR0029;一賢砥柱之㓛於今延¶
登或謂臯緩抑嘗歴選於賢聖未始輕試於進為¶
顧其道顯晦之如何豈其身淹速之是計故莘渭¶
布衣而渉三事莫之或誹若夷䕫終身而效一官¶
<pb:KR4d0266_SBCK_053-6b>¶
則又誰懟季世寖薄古風不皈至於一游&KR0003;之間¶
便萠取卿相之意豈有平日不為當世之所許乃¶
欲任人之事&KR0096;彼其初心惟以無位而為憂不思¶
旣得之愧怍今執事致身於台斗而曠懐&KR0009;夢於¶
江湖半生兩禁之裴囬五載六官之濡滯逮其望¶
磅礡欎積而極其盛維岳峻天舉斯民咨唴嘆息¶
息而屈其淹如防制水上心雪釋渙号雷行酌彼¶
公言置諸近弼然後談者罔不翕如喜哉吾道之¶
亨曷曰歳時之晩即奮熈於端揆用稿飫於群心¶
某老矣倦飛已焉荣望蓋伏&KR0491;乆忘於千里獨巢¶
<pb:KR4d0266_SBCK_053-7a>¶
林尚戀於一枝曩者或人之得醯乞諸鄰而後獲¶
継今為母而請粟與之釡以何難此其欣欣之獨¶
私豈與悠悠者為比不勝賛喜罔究誦云¶
　　　荅吉水知縣蕭擇可啓¶
屬者鵷行得從大阮竹林之勝暇而燕語每傳小¶
謝春草之吟想其賢固一世之未多問其室乃兩¶
州之孔邇帝遣就子男之國公聿來父母之&KR0022;亦¶
甞一再以致書忽貽四六之妙斵咀華蔚若拜賜¶
躍如㳟惟某官以槐庭八葉之英取桂林一枝之¶
秀粹乎名章俊語之藻維玉及瑶投之盤根錯節¶
<pb:KR4d0266_SBCK_053-7b>¶
之間非斤則斧欲便潘輿之奉聊從茂宰之除側¶
聴魯山蒍于之歌足追武城莞爾之喜即表章於¶
&KR0057;異遂翔集於禁嚴某倦游落南夢寐還舎今創¶
見忠信慈惠之明府照臨故郷獨莫随耕桒隴畒¶
之野人鼔舞佳政其為欣賀未究播敷¶
　　　賀王僑卿運使啓¶
㳟審涓選休成佩服印組饟餽不絶巳聞氷觧漕¶
下之稱父老縱&KR0026;皆有雪釋水順之意建䑓肇允¶
成厦載欣㳟惟某官探道極先立言覺後雖刄徃¶
牛觧閱十九年而若新然地&KR0018;海&KR0386;容數百人而¶
<pb:KR4d0266_SBCK_053-8a>¶
何止頃以丞相司直之重俯誠中丞平凖之書今¶
從臬司即拜計相仰南斗文星之緯巳三徙於芒¶
寒侍北天玉几之尊竚一超而直入某皈仁在宇¶
逺跡序賓靖言代匠之承承豈云託契之淺淺哦¶
豫章小草之句願相&KR0029;於平生視宣子嘉木之隂¶
顧敢忘於封殖善頌九折敷言万分¶
　　　荅廣西梁漕啓¶
奉使無狀蔑聞中率之稱有命自天更詭爰書之¶
&KR0009;繄欲宣朝廷去殺之徳意抑亦荅知旧吹生之¶
惠心真毁瓦以言㓛&KR0011;暴尫而好雨忸怩而巳摧¶
<pb:KR4d0266_SBCK_053-8b>¶
謝惕然敬惟年丈愽哉之仁輔以聖賢淵乎之學¶
言漢九事而八為侓邁主父之明謨知&KR0087;十失而¶
一尚存有温舒之鯁論推向來代為諸老之對為¶
今日責善朋友之書舉惠文而相規請事斯語問¶
刑䁀而宜荅其敢飾非佩服于心條陳莫&KR0250;¶
　　　除直秘閣謝宰相啓¶
廓祥垔室未平風&KR0035;之悲寓直石渠忽&KR0013;絲綸之¶
渥控辞不獲震虩載深伏念某丘園槁人書䇿漫¶
仕其出也馬不進而非後其處也鳥倦飛而知還¶
頃將繡指以落南偶殄緑林而逐北上焉天威廟¶
<pb:KR4d0266_SBCK_053-9a>¶
筭之是奉下焉帥臣將士之服勤因人而成何力¶
之有孰謂戰多之僣冐膺儒館之除置蘭錡於蓬¶
山&KR0258;僕姑於芸簡下筆而妙言語我無能焉上車¶
而問寒温技止此爾兹蓋伏遇大丞相文武維憲¶
精神折衝逖彼蹛林尚不逃於借箸蠢兹符澤顧¶
何辱於爬梳睠顔行之㣲勞亦㓛令之並録某敢¶
不仰慙坏冶俯䇿罷駑旅力旣愆雖乏適時之用¶
桑榆非晩益堅報國之忠過此以還未知所措¶
　　　除吏部郎官謝宰相啓¶
湖海十年分絶㫦門之夢雲天一札忽&KR0019;省户之¶
<pb:KR4d0266_SBCK_053-9b>¶
除孰云處士之星復近長安之日㐲念某老當益¶
&KR0568;病使早衰落葉空山晝拾狙公之橡栗寒江釣¶
雪夜随聱叟之笭箵自知甚明無所可用方攬牛¶
衣而表臥驚聞騶谷之馮招蓬門始開山客相慶¶
載命吕安之駕旋彈貢禹之冠搔自首以重來問¶
青綾之無恙玄都之桃千&KR0035;花復蕩然金城之栁¶
十囲木猶如此&KR0099;其顧影於朝蹟從此&KR0009;身於化¶
工兹蓋伏遇大丞相舜使是君稷思由已謂郎官¶
上應於列宿任惟其人而宰相下遂於物宜器非¶
求舊眷前魚而罔棄使去鶴之復皈某敢不乃心¶
<pb:KR4d0266_SBCK_053-10a>¶
銓衡所職夙夜豈惟春選守光庭之聖書儻或秋¶
豪賛山公之啓事¶
　　　賀　皇孫郡王冬節啓¶
史筆登書瞻宫雲之有爛土圭測日映邸雪以初¶
長冝帝祉之鼎來錫天文而有羡㳟惟¶
皇孫節使郡王継承漢緒濬哲湯孫三世親郊紹¶
千歳之統六親嘉慶奉上萬年之觴某叨侍儲闈¶
宻依徳宇願謹天氣嚴凝之令永符曽孫壽考之¶
詩¶
<pb:KR4d0266_SBCK_053-10b>¶
¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集卷第五十三終¶
