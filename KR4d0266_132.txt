# -*- mode: mandoku-view -*-
#+TITLE: 誠齋集
#+DATE: 2015-09-23 10:23:59
#+PROPERTY: JUAN 132


紀惟先生罔靳其勤特書以焯
諸幽不寧惟¶諸孤如天之福抑先君而尚有知也欣欣
<pb:KR4d0266_WYG_132-6a>
其樂康<md:KR4d0266_SBCK_132-4b>¶哉語畢又再拜者再余敬答拜曰諾先生諱晞
説¶商霖字也世家豐城冠而孤事母夫人黄盡孝當¶是
時兵荒荐仍生業屢空于耜帶經負米致飬嘗¶藥侍疾
無愛體膚執喪哀疚有人所難免喪十年¶言及其親必
泣如始喪者同産一弟字之訓之淑¶而才同室同㸑逾
三十年湫隘離居則與之市¶腴田築善室盡遜先業身
不著一簮云三試禮部¶無遇退歸竹林士之從學者尊
之曰竹林先生後以子追秩奉議郎曽祖仲¶文祖安常
<pb:KR4d0266_WYG_132-6b>
父倬皆不仕妻黄贈安人四子修已虚¶已勝已恕已伯
季第進士仲叔未仕三女適人士<md:KR4d0266_SBCK_132-5a>¶黄應和端人劉堯仁
孫男九人義方義章義問義¶和義行義榮義隆義端義
山女八人先生之沒以¶塴嵗之六月二十日得年六十
有一銘曰¶
若有人兮嵩之罔衷寳璐兮握夜光芰荷衣兮芙¶蓉裳
曠一世莫我知兮退將返余竹鄉溘埃風¶余上征兮晞
余髪於扶桑登閬風而倚閶闔兮掲¶斗柄以酌天漿曷
<pb:KR4d0266_WYG_132-7a>
不化鶴而來歸兮獨令子孫之¶涕滂¶
　　　　夫人劉氏墓銘¶
客有自安福來者曰邑之西林有孝子朱雲孫者<md:KR4d0266_SBCK_132-5b>¶一日
衰絰羸然踵門而愬曰雲孫不天有二痛極¶焉吾父母
幸而偕老謂百其年以撫我子孫而母¶獨先即世一痛
極也艮齋先生尚書謝公諤嘗言¶朱氏孝於事親宜書
汗青未及載於公之孝史吾¶母無傳焉二痛極也雲孫
者竊聞之誠齋楊先生嘗¶職太史又嘗銘當世公卿名
<pb:KR4d0266_WYG_132-7b>
臣之功徳言行子誠¶齋故人也願徼福於子為我乞銘
於先生則吾母¶死而不死雲孫與吾父不天而天也余
曰雲孫奚¶而得孝子之稱謝公奚而欲書朱之事客曰
雲¶孫以母病革血指書詞以禱焉又剔服為&KR0673;以進<md:KR4d0266_SBCK_132-6a>¶焉
翼日有瘳它日復病革其妻曰子瘍尚新妾也¶當進此
&KR0673;者翼日復瘳他日父病疽雲孫丙夜焫薌¶於臂以禱
於天請以身代翼日疽潰里之士張鑑¶彭維岳等四十
有二人上其事於縣者至再前縣¶令黄奭之尉張椿年
<pb:KR4d0266_WYG_132-8a>
記之而後令趙思日序之鄉大¶夫歐陽俁又詩之謝公
䟦之是以有孝子之稱而¶謝之䟦謂宜書者也余即取
謝公所述孝史與¶客閲剔股之事由隋而上未之前聞
也惟唐有¶三人焉曰王友正曰何澄粹曰李興謝公既
書三¶人者以為孝則謂朱氏事宜書豈不然哉客曰栁<md:KR4d0266_SBCK_132-6b>¶子頌李興而韓子絀鄠人何也余曰皆是也栁子¶恫其
志故頌之以厲誶色韓子坊其流故絀之以¶儆毁傷於
是客袖出夫人行狀以請銘盖從政郎¶提㸃坑冶鑄錢
<pb:KR4d0266_WYG_132-8b>
司幹辦公事陳章作也夫人劉氏¶邑之谷口人也自其
穉齒靖㳟明淑父文藴授¶孝經内則劉向列女傳一讀
成誦竒之曰是不可¶以凡女子擇對得朱君邦衡字正
卿歸事尊章伈¶伈孝敬勉正卿以學闑内之政囊篋細
碎米鹽靡¶宻夙夜盡瘁秋毫不以累其夫正卿招聘師
友市¶書充棟以訓雲孫夫人垂槖以佐其費無小靳色<md:KR4d0266_SBCK_132-7a>¶正卿嘗出見道旁棄一女子方晬雍樹以歸夫人¶鞠為
己女既長嫁之嵗大侵榖貴必痛下其估寒¶者衣疢者
<pb:KR4d0266_WYG_132-9a>
藥昏喪而匱者賙酷嗜葱嶺書祁寒隆¶暑朝誦不懈梵
宫壞隤傾䝉必葺每語夫子曰積¶善之涓流散之阜丘
其富優優嵗在丙辰除夕前二¶日雲孫率婦子雞鳴沃
盥秩初筵潔犧象楚籩豆¶豐肴蔌将百拜堂下上二親
千嵗夀夫人坐未安¶而逝享年五十有九一男雲孫也
一女適人士王¶大崧孫男一人定未冠爰謀窀穸爰諏
僂句曰其¶嵗壬戌其月癸卯其日甲申其山上湖銘曰<md:KR4d0266_SBCK_132-7b>¶不有斯母不有斯子子不愛體母也痊只其痊其¶延考
<pb:KR4d0266_WYG_132-9b>
終厥年母年有止子心靡已古求忠臣不於¶而門有九
其旻無籲其閽¶
　　　　宋故彭遵道墓誌銘¶
一鄉之人能皆富乎曰否有富必有貧能皆貧乎¶曰否
有貧必有富然則天之生斯人一何其均而¶其賦斯人
又何其不齊也曰不能曷為不能曰吾之於十指吾能
使之齊則天之於萬人天亦能使之齊矣然則天之於
人其漠然無愛矣乎曰否然則曷為弗愛夫貧者而獨
<pb:KR4d0266_WYG_132-10a>
愛夫富者乎曰其愛貧者有甚於富者奚其甚曰一家
之中有壯子焉有弱子焉父母之愛弱子有甚於壯子
故必以弱子屬之於壯子天之於人也亦然一鄉之中
有富者焉有貧者焉貧者天之弱子也惟甚愛之故必
賦富者而屬之賦一鄉富者所以屬十百貧者也富者
若曰吾自富也彼自貧也坐觀貧者之凍餒若觀凍蟻
飢禽焉其不負天之屬乎哉孟子曰一鄉之善士斯友
一鄉之善士能不負乎天之所屬斯可謂一鄉之善士
<pb:KR4d0266_WYG_132-10b>
矣斯中乎孟子可友之科矣若吾州安福之士彭遵道
者其孟子所謂一鄉之善士者歟其中孟子可友之科
者歟其吾所謂不負天之所屬者歟遵道諱懐胷次恢
踈曠無邊幅結交奈乆恥言人過其事後母人無閒言
中表稱孝同居從兄不異同生士友稱悌通儒安國尚
書穿穴姚姒跌宕盤誥試文有司一再無逢喟曰言采
其薇獨不可樂吾飢取彼狐狸獨不可紐吾衣則山中
芰製藜杖芒履奔命雲月之交猿鶴旁招勝流觴咏談
<pb:KR4d0266_WYG_132-11a>
謔窮追幽事造極物外之樂悠然不知日之將夕夜之
申旦也至於教子延師不逺千里厚幣異禮以聘以延
艮齋先生尚書謝公聞而悦之命其書堂曰經訓大書
三字掲之楣間遵道學者也非世之所謂富者也然慈
而哀貧恵而勸分富者所不如也母謂緩急人所有俗
子多藏吾所唾去故凡有扣者必稱家贏縮倒囊垂槖
無小靳色人有凍餒於我乎濟人有札瘥於我乎劑人
有窀穸於我乎瘞一鄉之民愛之如親四方之士慕之
<pb:KR4d0266_WYG_132-11b>
如歸吾所謂不負天之所屬孟子之所謂一鄉之善士
而可友不在斯人又将誰在嘉泰元祀八月乙巳無疾
而逰享年五十有六三祀十有一月壬辰塟於安平之
鄉思塘之原曾祖璿祖儀父大球皆不仕配劉氏¶¶二子
尚徳蚤士尚賓孫一男二女将竁¶尚賓以迪功郎新饒
州餘干縣主簿羅子介¶之狀來乞銘銘曰<md:KR4d0266_SBCK_132-8a>¶山暉虹升中韜連城川光夜發下韜明月老彭之份氣
和以醇何物不春何人不欣曷其而輳其環曰道學環
<pb:KR4d0266_WYG_132-12a>
於身恵環於人穹隲其淑維蘭維玉馬鬛封之過者其
肅
　　　　王同父墓誌銘
賢否烏乎定曰定於衆曷為定於衆曰今有人焉一賢
之與十賢之孰賢曰一不若十十賢之與百賢之孰賢
曰十不若百然則賢否不定於衆而奚定乎故孟子論
用人之法終於國人皆曰賢夫豈不以衆乎哉然則匡
章一匡章也國人稱其不孝而孟子獨稱其孝於陵一
<pb:KR4d0266_WYG_132-12b>
於陵也國人皆信其㢘而孟子不信其㢘将奚從曰吾
從孟子然則國人衆乎孟子衆乎曰國人寡矣孟子衆
也獨不見春秋傳之論商周乎商以兆人亾周以十人
興而傳乃謂周能用衆非人之衆也善之衆也然則一
孟子不衆於國人乎哉孔子曰論篤是與君子者乎夫
天下之議論至君子然後為論篤是一君子之論已衆
於天下之論矣而况一國之論乎今吾州之士有王同
父者衆君子之論合辭皆稱其賢豈不衆乎哉同父之
<pb:KR4d0266_WYG_132-13a>
賢於是乎論定矣同父諱異同父其字世居瀘溪之桂
溪其先有諱懐者生八子長曰勲次曰讃者廬陵先生
之五世祖也勲者同父之九世祖也曾祖瑞祖章父度
祖與父再世薦名春官皆有文名同父未冠喪二親發
憤自樹自耕學穫文鑚礪追琢至㤀寢食不數年貫綜
經史如月入牖靡罅不照操觚臨紙如泉出山所向淙
然也再試有司連中待試太學弟子員選其數百尋儲
書充棟署曰藝芳以斆諸子紓於殖貨而棘於序賔嗇
<pb:KR4d0266_WYG_132-13b>
於奉身而汰於濟物荘於正家而寛於御下每遇年饑
必發廩以活餓者其或水毁必方舟以拯溺者斯非賢
而能之乎於是乗成先生監丞周公賦詩稱之有朋儔
㑹集之辭有天葩竒芬之辭平園先生大丞相益國周
公賦詩又稱之有清芬藹家庭之辭有賸馥霑黨術之
辭艮齋先生尚書謝公作記又稱之有君子長者之辭
有忠信孝弟之辭夫是三先生者一人稱之此已賢矣
三先生同稱之此又賢也一辭稱之此已賢矣特稱之
<pb:KR4d0266_WYG_132-14a>
屢稱之不一稱之此又賢也然則同父之賢衆君子之
論皆無異辭其賢於是乎論定其不¶然矣乎同父娶羅
氏秘書丞日宣之孫也五男謙中養中敏中皆業進士
有聲時中執中及一女皆幼同父之卒以嘉泰壬戍閏
十二月十五日年四十六其塟以眀年十一月某日其
墓在某鄉某原将辟謙中以迪功郎潭州長沙主簿徐
楚之狀來乞銘銘曰
附驥伊超千里¶匪遥附鳳一飄千仞匪髙¶猗歟同父洵
<pb:KR4d0266_WYG_132-14b>
敏且悟是綴是附疇予敢侮維三先生焯彼日星遹觀
厥評遹成厥名維昔千駟維死無紀維有同父維死無
死
　　　　西和州陳史君墓誌銘¶
君諱公璟師宋其字陳其姓新蔡人也今居袁之宜春
胄出舜後媯滿朝奉郎守司農少卿贈銀青光祿大夫
式者其曾祖朝請大夫贈金紫光祿大夫之純者其祖
朝請大夫贈正議大夫外者其考贈碩人晁氏贈宜人
<pb:KR4d0266_WYG_132-15a>
徐氏者其妣也君某氏出也以父任歴鄂之蒲圻韶之
曲江主簿澧州司理參軍未赴丁母憂除喪為贑之㑹
昌令又為静江府義寧令以薦者改宣教郎知筠州髙
安縣通判徳安府知開州西和州未赴西和請為祠官
命主管建昌軍仙都觀卒年六十四終官朝散大夫君
在蒲圻適武昌軍壘增葺區廬發諸縣屬役它邑長擾
獨君所即工取佛老之廢宫以為材就市井之庸保以
為使不日而成卒乗交賀而田里罔覺嘉魚缺令諸部
<pb:KR4d0266_WYG_132-15b>
使者檄君攝之邑之地卑背江面湖每嵗桃花水生環
邑之境滙為巨澤亘數百里三邑之民不可以稼政和
間唐令築萬頃隄以障之隄潰四十年莫之能復君率
乃僚行視故跡荒度地勢於是徙廣就陿舍舊相新距
故隄三百舉武因兩大之阨搤外水之咽發耕者七百
人治之勞賚勸相勉以久利董以大家三旬而隄成截
若霽紅隠若金城連嵗大穰民厭魚稲民歌之曰馮夷
不¶¶仁兮淹吾疇以為湫天恵陳侯兮涸彼湫以為疇黄
<pb:KR4d0266_WYG_132-16a>
雲兮被野后稷欣兮乘白雲而來下一飯兮祝侯與大
椿兮相永乎¶春秋總領王公炎聞而薦之後為樞使又
薦之君在㑹昌屬摘山之盜突入贑境張甚君首掲格
外賞募猛士以蝥弧為前鋒盜走太守侍郎陳公天麟
表其績以父憂去義寧地雜蠻漢崇山複嶺商旅道斷
而官自鬻鹽府散之縣縣散之鄉故事皆强民售之君
為設場聽民自售罔不呼舞溪蠻間發乘以大盜師旅
之後加以年饑君専意撫字民用昭蘇蠻有奚其姓者
<pb:KR4d0266_WYG_132-16b>
黠而勇隂嘯羣醜時闖漢疆君以䇿縛致麾下諸酋出
謝君勞饗之諭以忠孝開以福旤感悦而去一境寧謐
帥劉焞漕梁安世合章薦之宜州蠻叛帥王卿月招君
議事遣往攝守君遜不敢當而條上平蠻方略卿月用
之蠻汔平定髙安茶租挈重君痛節百費以他賦之贏
代民輸之民力䪺寛政聲籍甚冠冕一路太守侍郎余
公徴首薦之萬里相繼假守亦薦之君秩滿造朝萬里
祗召繼至復薦于朝而君已詣銓曺署徳安郡丞矣有
<pb:KR4d0266_WYG_132-17a>
㫖進職為中書除命時戎帥兼知徳安政用戎索鷹撃
毛摯覘民細事以成其明道路以目君每事盡規横政
小霽復州缺守諸部使者列於朝請以君攝凡五閲月
作氷樓以代民兵之役嚴邊備以激義勇之士提舉尚
書張公孝伯漕使劉立義提刑張垓交章薦之辰蠻叛
帥樞使王公藺檄君議事将辟為真守君復遜不敢當
而條上平蠻方畧君凡再辭辟郡談者髙之君至開州
治賦不擾而裕聴訟不察而眀朞年而治民氣和樂迨
<pb:KR4d0266_WYG_132-17b>
暇訪求唐刺史栁公綽韋處厚之遺跡而追和其詩句
峽中争傳之有嘉禾一莖九穗生其境内部使者表其
事以為君之異政所致制帥龍學尚書劉公徳秀率茶
使王某同薦之¶給事程公叔達中書舍人陳公居仁亦
屢薦之前後舉者二十餘人既歸自蜀意已倦飛得請
祠官超然自得悠然自放廼築池館廼藝松竹芳晨勝
日䇿杖孤往詩狂酒聖胥¶命同社園翁溪友所<md:KR4d0266_SBCK_132-8b>¶至争席
徃徃登山臨水吟風¶弄月窮日之力至夕忘返嘉泰二
<pb:KR4d0266_WYG_132-18a>
年十一月朔子孫方羅拜稱賀君忽慨然曰吾其歸乎
皆問曰翁既歸矣又将焉歸君笑而不答後五日夙興
焚香立而逝云娶駱氏賔王之裔也封宜人前一年卒
二子元勲從政郎前道州軍事判官元老將仕郎從君
數月卒四女長適進士馮百藥次適文林郎泉州觀察
推官孟雍皆前卒次許武徳郎贑州正将夏用中之子
允徳次許進士易光延之子孫男二人衍衢治命以納
祿之澤奏補衢孫女二人俱幼君色粹氣温表裏如一
<pb:KR4d0266_WYG_132-18b>
可愛可親至涖官謹度遇事必為凛不可奪然睦家庭
篤親故上信誼下勢利聞人一善若已有之見人¶急難若
身逢焉尤為龍學尚書劉公所知帥長沙道宜春聞君
之喪親臨弔焉哭之慟禭之渥撫存其孤意惻惻也聞
勲将襄君大事以夫人駱氏祔焉諏之𤣥夫重告曰其
嵗癸亥其月辛酉其日丙申兹謂良辰縣曰宜春鄉曰
信義里曰徳成原曰貂石兹謂良窀穸走一騎持李監
嶽逢原所書官簿来請銘銘曰
<pb:KR4d0266_WYG_132-19a>
世罔能吏何以立我事我事未立我民已泣世㒺恵人
何以字我民我民弗字彼姦䝉仁有煒陳君罔臨不春
有恵之政無恵之病有能之實無能之稱謂無知己薦
累其紙謂不逢時手兩其麾俾或克夀可量厥就未就
而萎何司為斯為君問天天且弗知
　　　　宋故朝請郎賀州斛使君墓銘
賀州斛使君諱僖字公和一字宗魯其先河北胡氏在
太祖皇帝時有勲臣曰興曰槩者其祖也在仁宗時有
<pb:KR4d0266_WYG_132-19b>
為永定陵官屬曰安石者四世祖也㑹丁謂雷允㳟¶擅
移皇堂安石懼棄官遁身變姓¶名曰斛某云後家開封
今寓廬陵曾大父道故将¶仕郎大父祥累贈金紫光祿
大夫父繼善故朝請¶大夫知汀州累贈中奉大夫君幼
警敏好學未冠¶能賦試閩之鎖㕔薦名前列後以父任
非其志自¶右迪功郎用舉者改宣教郎終官朝請歴郴
州¶郴縣主簿邵州判官臨江軍新淦縣丞隆興府豐<md:KR4d0266_SBCK_132-9a>¶城
縣令知贑州興國縣通判衡州知賀州未赴卒¶年六十
<pb:KR4d0266_WYG_132-20a>
二嘉泰二年八月十三日惟新淦以母憂¶不赴初主郴
簿李金亂初定加之年饑溪蠻出掠¶漢民震擾太守擇
官轉粟以賑羣蠻莫敢行君請¶行郡中壯之郡檄宜章
令與俱至則令已移病矣¶君笑曰洞中真虎穴耶匹馬
孤往悉召酋長諭以¶朝廷威徳太守慈恵家詣人撫賙
之無遺蠻衆感¶悦相率送踰境既歸太守舉酒相勞曰
非主簿孰¶了吾事是時公孫侍郎逢吉吳公郎中鎰初
仕於¶郴與君同寮俱稱重焉在郴勾稽一年其餘嵗月<md:KR4d0266_SBCK_132-9b>¶
<pb:KR4d0266_WYG_132-20b>
或攝邑事或攝幕賓或攝掾曹並以才擇人歎獨¶勞君
裕如也逮賛邵幕民有兄弟以産訟者閲七¶八有司至
是三十年部使者以屬君君决以文法¶之平訓以骨肉
之恩相與感泣罷訟里民輸租異¶時有司受輸往往虐
取利其贏以自入民甚病之¶及君下不民漁上不官朘
贏則歸之官輸者懽乎¶以為創見逮令豐城乃豫章劇
邑缿筩日四百紙君¶夘出辰畢老吏駴䮙退食再出吏
呼一人立庭下¶以試君君顧曰此非晨來投牒者吏争
<pb:KR4d0266_WYG_132-21a>
曰即是矣詰之非也即杖吏觀者如堵皆稱神眀居亡
何新連帥樞使王公藺至幕府初開凛然風生諸邑震
恐公笑曰惟正人可與極言民瘼矣首條三事以告如
闗市之征有嵗入之常有庚逋之竒逋者一庚者十病
民一也公使之帑有紙估之布有醯估之布大府之僚
又有圭田估之布圭田者其田半其粟倍其粟一其估
三是數者皆徴於縣縣将安出出於吏耳吏又将安出
出於民耳夫以官戢吏吏猶漁民以官漁吏吏不漁民
<pb:KR4d0266_WYG_132-21b>
乎病民二也經常之布不及其初已三十年積而為逋
鉅萬矣不舉而蠲之徒為黠吏之外府耳病民三也王
公曰微君憂民吾安聞此於是蠲徴商之積逋减經總
之緡錢光宗登極詔議免諸郡無名賦以寛縣道君白
府祈痛蠲月貢之布謂之月椿者遂免十四邑地窪瀕
江恃隄為安異時一水縣為巨浸民皆登屋不炊死者
十二至是水復然盖甲子一周矣父老以曩事告皆泣
君曰我在此若等毋恐君即循行隄上躬負一土囊以
<pb:KR4d0266_WYG_132-22a>
苴罅漏吏民争先趨之惟東北隅隄壊莫敢徃君寢食
隄上夜漏二十刻視隄不没者三寸君黙禱且沉牲酒
有頃水勢頓却父老驩呼來賀水既落隄朽而阤君丏
諸帥漕得錢三百萬躬率吏民勸相板築市木石擇揵
菑増卑培薄朞月之間新隄告成至今水不為灾隆興
繭絲之征曰和買者征之不均君上帥書請損益其政
使盡善可久幕府沮之後漕使鄭公汝諧變其法與君
合云未幾王公召登政地樞使施公師㸃忽表薦君改
<pb:KR4d0266_WYG_132-22b>
秩君驚曰吾與施公未嘗有一日雅盖王公薦之時鄭
公汝諧為祥刑使者行部過邑見圄空已喜又見耆老
士民數百人遮道請借留鄭公曰若等應故事耶皆曰
令之於民若保赤子即表薦君改秩逮宰興國時贑之
十邑治賦卬罰金君盡罷之一裁以法宿姦讋伏善良
吐氣助役之征斂之過厚民皆病之君計出為入嵗蠲
緡錢數千郡丐粟於朝以㑹諸邑得二萬斛吏鬻之君
不賕吏興國獨寡君發吏姦乃均得之盜入老子宫殺
<pb:KR4d0266_WYG_132-23a>
守者尉求盗不得執平民掠治誣服君直其寃祥刑使
者趙公不逷聞之以語太守俱論薦之逮丞衡陽郡有
部使者二臺與太守而三君中立不倚皆䝉其知常平
使者李公楫薦以所知祥刑使者陸公世良薦以㢘吏
吏部尚書劉公徳秀薦以公正聰眀桂陽缺守漕檄君
攝之郡小而窶君痛省穡去日有羡郡介蠻洞無城無
兵君募驍勇繕干甲訓技撃軍聲載振羣蠻逺遁漕使
陳公研薦君可二千石得臨賀辭行詔免見令中書取
<pb:KR4d0266_WYG_132-23b>
君奏議以聞一曰君徳二曰役法其言端實可行朝論
嘉之待次未上而君病矣竟以不起士夫嗟悼初臨汀
府君没太㳟人性嚴奉迎之官承顔養志惟恐忤焉及
屬疾嘗藥上食不以妻妾居親喪以孝聞兄弟二人仲
氏蚤世君字其孤訓迪迄成仕有能稱君性簡易曠無
畦畛其居官也吏憚其嚴民樂其寛愛惜公藏甚¶於家
産坐曹聴訟至忘寢食遇事精明終歸寛厚<md:KR4d0266_SBCK_132-10a>¶性本冲素
不事華靡暇則讀書或鳴琴奕棋雖家¶人子莫見喜怒
<pb:KR4d0266_WYG_132-24a>
初太㳟人將及月辰臨汀府君假¶寐夢一釋子曳杖及
階曰能仁寺僧也驚寤而君¶生娶陶氏朝請大夫堯夫
之子繼室董氏朝散大¶夫提舉亳州眀道宫林<md:KR4d0266_SBCK_132-12a>¶公<md:KR4d0266_SBCK_132-12b>¶祖洽¶¶¶¶
之狀來謁銘銘曰<md:KR4d0266_SBCK_132-13a>¶士患不位君夙乎仕位患不才君刃乎恢才患不¶遇君
鴥乎翥我魚我書我菟我符一麾在手十騎¶在廐蓘弗
囷兮弋弗鶉兮齡弗椿兮于嗟旻兮
　　　　劉隠君¶墓誌銘
<pb:KR4d0266_WYG_132-24b>
出安福縣北門四十里所曰東江之劉者儒家者流也
予所識者曰堯京暨其¶子子柬子方曰立道曰仲謙暨
其子希韓希仁盖予與堯京父¶¶子<md:KR4d0266_SBCK_132-13b>¶同登<md:KR4d0266_SBCK_132-14a>¶瀘溪先生王公
之門而立道仲謙又與予同僚於贑也獨隠君季齡無
一日之雅然亦聞其賢予猶子夀森手携族弟夢信所
状季齡之行來求予銘予驚唶曰季齡未老何至於斯
曰年五十又一何時¶¶¶¶¶¶曰<md:KR4d0266_SBCK_132-15a>¶嘉泰壬戌二月五日嗟乎予年
七十有六而閲諸劉在亡者四五世¶矣信矣人夀幾何
<pb:KR4d0266_WYG_132-25a>
也耶則論次而筆之<md:KR4d0266_SBCK_132-15b>¶君諱<md:KR4d0266_SBCK_132-20b>¶庭老季齡其字也其先出漢
長沙定王¶發在唐曰景居髙安徙東江景十二世曰曼
於君¶為曾大父曰彦章於君為大父曰江於君為考此¶
君之系世也安福之名儒故桂陽縣丞歐陽彦文¶今通
直郎戴仲弼者此君之外舅且師範¶也其初從彦文仲
弼講習切磋學進進而文增增¶朝異而夕不同毎一文
出二公必稱焉謂同學子¶皆當避君三舍及賈於有司
輒不讎年四十即歸<md:KR4d0266_SBCK_132-21a>¶隠曰此豈古人為已之學耶署其
<pb:KR4d0266_WYG_132-25b>
堂曰養浩尚書¶謝公為之且記焉杜門取故讀書之源
乎六藝¶以鉤其沈派乎諸子以泝其流泳乎遷固晉唐
之¶史以傅其瀾厲掲乎韓栁歐蘓之文以演迤其畔¶崖
此君之文學也武經郎髙某夫婦僑死于里中¶老子之
宫未塟其子器之如武昌謁親故又僑死¶於塗器之有
子尚幼有女兄新寡無子挈一孤女¶以依其弟至是無
所於歸君塟其三喪教育其子¶而廪其家以族子娶其
甥而迎其妻母嵗大侵細¶民棄嬰兒於野數百君為粥
<pb:KR4d0266_WYG_132-26a>
以食之至西成以歸<md:KR4d0266_SBCK_132-21b>¶其父母二甿相仇甲欲潜兵其乙
君呼來前折其¶不直者俾謝其直者釋然解去慶元五
年秋鄰鄉¶有山市曰雙田墟者兩山墻立一溪蛇行其
間居¶民數百家在焉一日天欲眀溪水涌出傾一市往¶
觀未至水已登岸觀者反走入室隨入室又升樓¶水至
樓又升屋水至屋未一瞬間數百家忽失¶所在廬舍人
畜蔽流而下未午水涸漂尸滿野哭¶聲震天君往拯之
載糗具棺槥恤生瘞死活者¶何數此君之行誼也配歐
<pb:KR4d0266_WYG_132-26b>
陽氏彦文女也二子紹¶元紹雲皆業文有稱紹雲秋闈
選充太學待試弟<md:KR4d0266_SBCK_132-22a>¶子員二女嫁進士張子華彭逢辰此
君之家人也¶鄉曰某鄉原曰某原山曰某山此君之宅
里也其¶嵗某甲子其日某甲子此君之塴時也銘曰¶
猗嗟季齡洵恵且文文不於其邦於其身恵不於¶其民
於其鄰疇尼其伸莫亨其屯一豈其天一豈¶其人吁<md:KR4d0266_SBCK_132-22b>¶　<md:KR4d0266_SBCK_133-1a>¶　誠齋集巻一百三十二

<pb:KR4d0266_WYG_133-1a>
欽定四庫全書
　誠齋集巻
