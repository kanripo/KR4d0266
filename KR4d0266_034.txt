# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:11.543676
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0515-034誠齋集-卷第三十四.
<pb:KR4d0266_SBCK_034-1a>¶
誠齋集卷第三十四¶
　　　　　　廬陵楊　万里　廷秀¶
　詩¶
　　江東集¶
　　　與次公㓜輿二子登伏亀樓¶
周遭故國是山圍對境方知此句竒偶上伏亀樓¶
上望一環碧玉缺城西¶
　　　寒食前一日行部過牛首山¶
嶺花袍紫不知名澗草茸青取次生便是常州草¶
蟲本只無蚱蜢與蜻蜓¶
<pb:KR4d0266_SBCK_034-1b>¶
頭上髙垂碧玉盆誰將漂絮尚殘痕青天幸自秋¶
江樣須若三絲兩縷雲¶
緜山恨骨巳寒灰儘禁厨煙肯更囬老病不禁餿¶
食冷杏花餳粥湯(聲/去)將來¶
出了長于過了橋紙錢風裏樹蕭騷若無六代英¶
雄骨牛首諸山肯爾髙¶
單車一節又行春敢爲觀風惜病身只是檐頭無¶
櫑子枉教喚作蹈青人¶
檮藍作雨兩宵傾生怕難乾急放晴一路東皇新¶
曬染桒黄麥緑小楓青¶
<pb:KR4d0266_SBCK_034-2a>¶
一春今嵗兩中和信道韶華定較多二月半頭花¶
巳盡脱空日月退還他¶
　　　宿金陵鎮穏寺望横山¶
再見横山滴眼新山曽勸我脱官身燈籠簫鼓年¶
年社酒醆鸎花處處人忽憶諸公牡丹㑹轉頭五¶
柞去年春野雲墟月空荒寺兩袖寒風一帽塵¶
　　　明發棲隱寺¶
木魚一呌衆僧聚老夫登車欲前去仰頭見天俯¶
見路明明是晝不是暮如何今晨天地間咄咄怪¶
事滿眼前將為是夜着(斫/音)月輪巳沒星都落將謂¶
<pb:KR4d0266_SBCK_034-2b>¶
是晝休銀河到曉爛不收皎如江練横天流中流¶
㸃綴金沙洲元來海底蚤浴日雲師閉闗不教出¶
羲和揮斧斫雲闗取將一道天光還天光淡青日¶
光白道是銀漢也則得雲師强很　不奔堆作沙¶
洲是碎雲¶
　　　寒食日晨炊姜家林初程之次日也¶
百五佳辰匹似無合教追節却離居萬家寒食初¶
㱕鷰一老春衫政寒驢耄栁巳僧何再髮孺槐纔¶
爪可犀&KR0188;兒書早(聲/去)問㱕程日不用嗔渠只笑渠¶
　　　午憩褚家方清風亭¶
<pb:KR4d0266_SBCK_034-3a>¶
此老忒踈放與春無怨私何須寒食日恰是别家¶
時荒店兩三隻野花千萬枝前山有底恨也學客¶
開眉¶
莫道迎春好迎春是送春可憐一條路知老幾多¶
人坥緑偏宜韈飄紅併可絪青帘好消息今日榨¶
頭新¶
　　　宿新市徐公店¶
篱落踈踈一逕深樹頭新緑未成陰兒童急走追¶
黄蝶飛入菜花無處尋¶
春光都在栁梢頭㨂折長條挿酒樓便作在家寒¶
<pb:KR4d0266_SBCK_034-3b>¶
食看村歌社舞更風流¶
　　　風花¶
海棠桃李雨中空更著清明兩日風風似病癲無¶
藉在花如中酒不惺鬆身行楚嶠逺更逺家寄秦¶
淮東復東道是殘紅何足惜後來併恐没殘紅¶
　　　曉過葉家橋¶
雞唱嗔人睡鴉啼唁客勞近山煙外逺矮竹苣邊¶
髙老矣猶長鋏悠哉未大刀繞圩無&KR0258;&KR0035;一色栁¶
新繅¶
圩峻愁今路山行羡昨朝閉牎深坐轎合眼過危¶
<pb:KR4d0266_SBCK_034-4a>¶
橋岸近何由到魂驚半欲銷寄言薛丞相最穩是¶
輕船¶
　　　過楊二渡¶
青跡無痕可得尋不將詩眼看春心鸎邊楊栁鷗¶
邊草一日青來一日深¶
兩日山尋儘野花今晨水眺如(聲/去)桒麻春風嬌得¶
千垂栁恰限身才箇箇斜¶
栁見風時舞便輕觧將衮遍趂鸎聲道他誇逞腰¶
肢着(斫/音)風罷元來倦不勝¶
　　　宿青山市¶
<pb:KR4d0266_SBCK_034-4b>¶
青山業主是玄暉太白無錢典得伊緫是詩仙休¶
更訟兩蓑分釣一魚磯¶
雲塗霧抹澹葱曨萬匹霜綃&KR0449;王龍中有雙峯不¶
爭長諸峯情願長雙峯¶
近看青山却朗然更無半㸃霧和煙一峯是石高¶
多少到得峯頭即到天¶
市心酒店客來嘗且酹仙家十二郎鸚鵡鸕鷀何¶
處覔只將老瓦當瑤觴¶
　　　題青山市汪家店¶
小小樓臨短短墻長春半架動紅香楊花知得人¶
<pb:KR4d0266_SBCK_034-5a>¶
&KR0012;寂故故飛來入竹䆫¶
　　　過廣濟圩¶
圩田歳嵗鎮逢秋圩户家家不識愁夾路垂楊一¶
千里風流國是太平州¶
兩渠水夾一堤寛箇是東皇大(隨/音)御園旋挿緑楊¶
能幾日新枝巳自不勝繁¶
桒疇一眼鬱金黄麥壠千機緑錦坊詩卷且留燈¶
下看轎中只好看春光¶
　　　清日午憩黄池鎮¶
莫笑&KR0012;村小市頭花邊人出浦邊游緑楊拂水雙¶
<pb:KR4d0266_SBCK_034-5b>¶
浮鴨碧草粘天一落鷗嬾困風光酣午睡陰沉天¶
氣嫁春愁阿誰道是清明節我對清明喚作秋¶
　　　宿横岡¶
我豈忘懐一畒居誰令愛讀數行書秋南春北鴈¶
相似栁思花情鸎不如上市魚鰕村店酒帶花菘¶
芥晩春&KR0188;長亭一醉非難事造物相撩莫管渠¶
　　　夜雨曉發横岡¶
醖造通宵雨慇懃數日風加三濃穉緑第一淡薦¶
紅潤物初非惠司春豈有㓛老農私獨喜不羡去¶
年豐¶
<pb:KR4d0266_SBCK_034-6a>¶
　　　道旁雨中松¶
莫信秦人五大夫一生清苦不敷&KR0254;也將青王琱¶
釵子一一釵頭綴雨珠¶
　　　宿新豊坊詠瓶中牡丹因懐故園¶
客子泥塗正可憐天香國色一枝鮮雨中晚㪘寒¶
如此燭底宵暄笑粲然自覺玉容㣲婉軟急將翠¶
掌護嬋娟江南也有新豊市未羨賔王酌聖賢¶
天下花王絶世無儂家移得洛徽蘓花頭每朶一¶
千葉親手前春五百株雪白猩紅相映帶嬌黄釅¶
紫更敷&KR0254;鄉䰟開眼㱕將去飛過長江彭蠡湖¶
<pb:KR4d0266_SBCK_034-6b>¶
　　　宛陵道中¶
溪繚雙衣帶橋森百足蟲傘聲松徑雨巢影栁塘¶
風犬誤隨行客牛偏識牧童追程非要緩路滑試¶
怱怱¶
　　題趙昌父山居八詠¶
　　　竹隱¶
大隱隱於酒小隠隱於竹何不呼麴生來同此君¶
宿¶
　　　晏齋¶
五陵槿梢花千駟草頭露冨貴人始(聲/去)傳屢空今¶
<pb:KR4d0266_SBCK_034-7a>¶
不數¶
　　　苔竹軒¶
青士長得瘦翠兄工買貧向來素愛者巳賺一詩¶
人¶
　　　兩峯堂¶
蹈得草鞋穿行得汙脚損却換一枝藤拄到雙玉¶
笋¶
　　　巳矣軒¶
蠻觸無休日菟裘有别天撫松非巳矣采菊未悠¶
然¶
<pb:KR4d0266_SBCK_034-7b>¶
　　　倚雲亭¶
俗子令眼白瑞峯令眼青自移聼兩榻且上倚雲¶
亭¶
　　　霞牗¶
夕借月為燭晨將霞作簾猶言貧到骨不悟取傷¶
廉¶
　　　青氊堂¶
客來借氊看笑指一書䇿不管賣不行且圖偷不¶
得¶
　　　曉晴發黄杜驛¶
<pb:KR4d0266_SBCK_034-8a>¶
望後月不落偏於水底明對懸雙玉鏡併照一金¶
鉦忽值山都合渾無路可行多情小花徑導我度¶
千縈¶
巷竹欹將倒林花濕不飛緫將枝上雨洒入轎間¶
衣睛色猶全嫰春寒肯便㱕秪能欺客子户户閉¶
荆扉¶
　　　初曉明朗忽然霧起巳而日出光景竒怪¶
明發望逺山一一粲可數幽人萠望心便被山靈¶
妬逡廵出神通變化足驚怖初將兠羅綿擘作霏¶
微絮週遭褁世界仰視失天宇高懸赤瑛盤不計¶
<pb:KR4d0266_SBCK_034-8b>¶
丈尺許下照空濛間紅光貫輕素中有人物影紛¶
紜競來去亦各有所持莫辨是何具猶嫌未竒怪¶
别出竒怪處珠立一路幢瑤森四山&KR0035;横空金橋¶
梁㧞地玉窣堵駭目方諦觀捲地急收去恍疑刮¶
眼膜依舊認山路那知幻與真不記夢兼寤神游¶
峩眉山誑俗笑佛祖笑誑却被誑佛祖還笑汝¶
　　　晨炊杜遷市煑笋¶
金陵竹笋硬如石石猶有髓笋不及杜遷市裏笋¶
如酥笋味清絶酥不如帶雨斸來和籜煑中含柘¶
漿雜甘露可虀可膾最可羮繞齒蔌蔌氷雪聲不¶
<pb:KR4d0266_SBCK_034-9a>¶
須呪笋莫成竹頓頓食笋莫食肉¶
　　　新路店道中¶
去秋行部惨山容得似春山意態濃嫰緑峯當新¶
雨後亂紅花發爛晴中仙姿玉骨丹青冩霧鬢風¶
鬟錦綉幪染得筆頭生五色急將描取入詩筒¶
　　　嘲道旁楓松相倚¶
雙楓一松相後前可憐老翁依少年少年翡翠新¶
衫子老翁深衣青布被更看秋風清露時少年再¶
換輕紅衣莫教一夜霜雪落少年赤立無衣著老¶
翁深衣却不&KR0086;¶
<pb:KR4d0266_SBCK_034-9b>¶
　　　雨後田間&KR0258;紀¶
稻田滴水價千金溪澗求分不肯分一雨萬畦都¶
水足却將傾㵼作溪渾¶
田水高低各闘鳴溪流奔放更驩聲小兒倒撚青¶
梅朶獨立茅簷看客行¶
行到深村麥更深放低小轎過桒陰再三&KR0019;語春¶
寒道好為農家惜緑針¶
晴路無泥亦未埃野雲儘薄不全開滿山都是長¶
松樹無數楊花何處來¶
正是山花最閙時濃濃淡淡未離披映山紅與昭¶
<pb:KR4d0266_SBCK_034-10a>¶
亭紫(紫名昭亭花/有木花而淺)挽住行人贈一枝¶
　　　宿白雲山奉聖禪寺¶
徑夾長松照地青眼看髙閣與雲平出林殿脊先¶
知寺滿路花枝未見鸎上到峯頭千嶂合下臨嶺¶
脚一溪横山寒入骨氷相似氷(聲/去)殺人來却道清¶
　　　登奉聖寺千佛閣¶
一&KR0215;竒峯入眼中看來&KR0215;&KR0215;是竒峯好山道是無¶
重數少説青蒼十萬重¶
逺山細膩近山麄别處求麄也則無更向逺山山¶
外看教君病眼一&KR0215;枯¶
<pb:KR4d0266_SBCK_034-10b>¶
長誦懸崖置屋牢此詩此閣晚相遭閣中未覺高¶
低在下到山門始(聲/去)是髙¶
何許飛來&KR0215;白鷗碧山貼出雪花浮倚欄只管移¶
床立看到雙鷗没處休¶
　　　過寧國縣¶
薄日烘雲未作霞好峯怯冷着輕紗絶憐山色能¶
隨我政用花時不在家騎吏那愁千里逺牡丹各¶
挿一枝斜細看文脊空多肉不似青陽看九華(脊/文)¶
(不减九華伹無九峯/山正在寧國縣其髙大)¶
　　　桒茶坑道中¶
<pb:KR4d0266_SBCK_034-11a>¶
兩邊山束一溪風盡日行程在井中猶喜天圍能¶
里許井中那得箇寛通¶
田塍莫笑細於椽便是桒園與菜園嶺脚置錐留¶
結屋盡驅柿栗上山顛¶
沙鷗數箇㸃山腰一足如鉤一足翹乃是山農墾¶
斜崦倚鉏無力政無聊¶
下山入屋上山鉏圖得生涯緫近居桒眼未開先¶
着椹麥胎&KR0379;茁便生&KR0161;¶
秧疇夾岸隔深溪東水何縁到得西溪面秪銷横¶
一視水從空裏過如飛¶
<pb:KR4d0266_SBCK_034-11b>¶
&KR0094;麰今嵗十分强催得農家日夜忙已&KR0350;桁竿等¶
新麥更將了木撑(聲/去)欹桒¶
晴明風日雨乾時草滿花隄水滿溪童子栁陰眠¶
正著一牛喫過栁陰西¶
山根一徑抱溪斜片地絻寛便數家漫挿漫成堤¶
上栁半開半落路旁花¶
　　　明發周村彎¶
不住寛鄉住甕門那知世上有乾坤環將峻嶺包¶
深谷圍出餘天與别村茅屋相挨無著處花溪百¶
摺不教奔江淮地逈寒無價宣歙山寒更莫論¶
<pb:KR4d0266_SBCK_034-12a>¶
　　　過主嶺¶
昨日山行尚有村今朝嶺塞更無門仰攀苔磴上¶
絶頂却倒(聲/去)籃輿下峻巒身覺去天&KR0379;寸許岸臨¶
無地不堪看前頭尚有芙蓉在此嶺難登未是難¶
(婺源五嶺之數/芙蓉嶺最険在)¶
　　　過胡駱坑¶
説盡山寒未識寒此間寒不是人間巖崖泉凍琉¶
璃澗氷雪雲封翡翠山一檐衣裳都著盡兩邊牎¶
子更深闗聳肩縮頸仍呵手無䇿能温兩脚頑¶
巳被山寒病老身車徒溪涉更艱勤霧皆成㸃元¶
<pb:KR4d0266_SBCK_034-12b>¶
非雨日出多時未脱雲猿鳥一聲人不見松杉四¶
塞徑無痕十分晴暖儂何福肯借曦光三五分¶
　　　安樂廟頭¶
誰遣詩家酷愛山愛山説得口瀾翻千峯萬嶺争¶
投奔一陟三休却倦煩堆案滿前何處著枯腸飽¶
後豈能餐殘嵐䞉翠渾無用包寄金陵同社看¶
　　　未至安樂坊隔林望見霜鏗嶺兩峯特竒¶
天知老子厭凡山别放潛環伏寶看一行(巷/音)横林¶
遮嶺脚兩峯如笋出雲端舉頭瞥見還驚遯到骨¶
清竒特地寒彼此相遭有縁法悔將嗔喜觸巑岏¶
<pb:KR4d0266_SBCK_034-13a>¶
　　　安樂坊牧童¶
前兒牽牛渡溪水後兒騎牛囬問事一兒吹笛笠¶
簮花一牛載兒行引子春溪嫰水清無滓(查/音)春洲¶
細草碧無瑕五牛逺去莫管他隔溪便是群兒家¶
忽然頭上數㸃雨三笠四蓑趕將去¶
　　　宣歙道中¶
天齊玉立萬孱顔三日深行紫翠間便是昨來千¶
佛閣望中見此兩州山詩家寒刮少陵骨宫樣髙¶
梳西子鬟秪好遙看莫登覽今晨登處鬢都班¶
　　　新安江水自績溪發源¶
<pb:KR4d0266_SBCK_034-13b>¶
金陵江水只鹹腥敢望新安江水清皺底玻瓈還¶
觧動瑩然&KR0789;渌却消酲泉從山骨無泥氣玉漱花¶
汀作珮聲水記茶經都未識謫仙句裏萬年名(白/太)¶
(云何謝新安水千尋見底清/云借問新安江見底何如此又)¶
　　　宿黄土龕五更聞子規¶
通宵不睡睡方竒夢裏驚聞新子規秪是一聲巳¶
腸断况當三月落花時不論客子愁無那便遣家¶
人聴亦悲㱕到江西㱕始(聲/去)了江東㱕得未為㱕¶
　　　明發黄土龕過髙路¶
又過崢嶸兩峽間也無溪水也無田嶺雲放脚寒¶
<pb:KR4d0266_SBCK_034-14a>¶
垂地山麥掀髯翠拂天碧王屏風吹不倒青綾步¶
障買無錢詩人冨貴非人世猶自凄凉意惘然¶
　　　寄題周元吉左司山居三詠¶
　　　　酣賦亭¶
詩酒如今誰主盟須還酣賦老先生三盃兩醆鶯¶
花底一斗百篇談笑成太白自翻新樂府小蠻度¶
入妙歌聲生前身後名兼飲二事何曽有重輕¶
　　　可止亭¶
金印龍章屬市朝清風明月屬漁樵世皆蠻觸君¶
知止渠自王公我豈驕真箇㱕田何必賦自家甘¶
<pb:KR4d0266_SBCK_034-14b>¶
隱不縁招老夫三徑都荒了松菊雖存巳半凋¶
　　　適菴¶
莫道蓴鱸不近名儘談鵬鷃未忘情醉中賭得苕¶
溪月醒後還輸茂&KR0080;鶯豈但二豪俱不見向來三¶
傑亦何成有人來問適菴趣便是公榮也一觥¶
　　　晨炊泉水塘村店無肉只賣笋蕨嘲亭父¶
屠門深閉底須愁土銼無煙也莫羞笋便落林猶¶
勝肉蕨纔出土更燒油萬錢下箸今安在一飯流¶
匙飽即休吾道藜羮元不糁至今諱殺古陳州(州/陳)¶
(孔夫子/人諱餓殺)¶
<pb:KR4d0266_SBCK_034-15a>¶
　　　髙梘石嶺雨中雲氣蔽&KR0635;山色隱顯¶
絶頂仙人冨寶熏水沉山子不論斤堆從平地到¶
天半併作清香一炷焚煙繞翠鬟蒼玉佩身披白¶
縠素羅帬更將萬斛薔薇露洒作桒麻萬頃雲¶
　　　詠績溪道中牡丹二種¶
　　　　絲頭粉紅¶
　　　淡醋紅千葉蹙皺渾是花片無蘂甚麗其¶
　　　香清軟花頭重五六两許¶
看盡徽蘇譜與園牡丹未見粉絲君春羅淺染醋¶
紅色王板蹙成帬摺紋頭重醉餘扶不起肌香淑¶
<pb:KR4d0266_SBCK_034-15b>¶
處澹仍芬老夫生有栽花癖客裏相看為一醺¶
　　　重䑓九心淡紫進退格¶
　　明紫外有大片托盤甚瑩不皺中盛碎花片¶
　　而碎片之中又突起九髙片髙下皆皺蘂欎¶
　　金㸃綴生於髙下花片之上甚佳其香清媚¶
　　而㣲酷¶
紫玉盤盛碎紫綃碎綃擁出九嬌饒却將些子欎¶
金粉亂㸃中央花片稍葉葉鮮明還互照婷婷風¶
韻不勝妖折來細兩輕寒裏正是東風折半包¶
　　　宿三里店溪聲聒睡終夕¶
<pb:KR4d0266_SBCK_034-16a>¶
破驛荒村山路邊斜風細雨客燈前子規一夜啼¶
到曉更待溪聲始(聲/去)不眠¶
　　　曉行道旁杜鵑花¶
泣露啼紅作麽生開時偏值杜鵑聲杜鵑口血能¶
多少不是征人淚滴成¶
　　　曉行聞竹雞¶
山行三日厭泥行幸自今晨得一晴又聼數聲泥¶
滑滑情知浪語也心驚¶
一畨行路一畨愁還自児時到白頭路不喚君君¶
自去為誰著(切/直略)急不㱕休¶
<pb:KR4d0266_SBCK_034-16b>¶
　　　曉過新安江望紫陽山懐朱元晦¶
紫陽山下紫陽翁今住閩山第㡬峯退院㱕來罷¶
行脚被他强占一江風¶
　　　明發茅田見鷺有感¶
自歎平生老道塗不堪泥雨又驅車鷺鶿第一清¶
髙底拂曉溪中有幹無¶
　　　雨中春山¶
誰作春山新幛子尖峯為筆天為紙近看㸃綴八¶
九山山外逺山三萬里紙痕惨淡逺山昏上有長¶
松青到雲自嫌松色太青在旋拈粉筆輕輕蓋須¶
<pb:KR4d0266_SBCK_034-17a>¶
&KR0119;粉淡松復青至竟逺山描不成¶
　　　明發西館晨炊藹岡¶
盤䔫盂飯趂朝飢爭指枯腸作地基不覺南山新¶
笋蕨攙先占却未多時¶
人家爭住水東西不是臨溪即背溪拶得一家無¶
去處跨溪結屋更清竒¶
也知水碓妙通神長聼春聲不見人若要十分無¶
漏逗莫將戽斗鎮隨身(溪轉以車輻故碓尾大於/宣歙就田水設碓非若江)¶
(重而俯杵乃起而春/身鑿以盛水水滿則尾)¶
何須名苑看春風一路山花不負儂日日錦江呈¶
<pb:KR4d0266_SBCK_034-17b>¶
錦檨清溪倒照映山紅¶
　　　明發祈門悟法寺溪行險絶¶
右縁絶壁左深溪頭上春霖脚底泥溪裏仰看應¶
落膽閉牎闗轎不教知¶
一&KR0128;泉從千丈崖轟霆跳雪㵼將來無論驚殺行¶
人著(斫/音)兩岸諸峯震欲摧¶
山不人煙水不橋溪聲浩浩雨蕭蕭何須雙鷺相¶
温暖鷺過還教轉寂寥¶
溪行盡處却穿山忽有人家併有田幸自驚心小¶
寧貼誤看田水作深川¶
<pb:KR4d0266_SBCK_034-18a>¶
山行政好又逢溪况是危峯斗下時知與此溪有¶
何隙遣他不去秪相随¶
巳是山寒更水寒酸風苦雨併無端詩人瘦骨無¶
半把一任殘春料理看¶
　　　過閶門溪¶
　　祈門縣悟法寺下並大溪陸行二十里許兩¶
　　山環合復立雙石刺天如門溪水過雙石之¶
　　間極險名曰閶門縣之得名以此也門外乃¶
　　可登舟¶
黟祈二邑水分源到此同流怒政奔忽值兩山盤¶
<pb:KR4d0266_SBCK_034-18b>¶
作峽更峩雙石挿為門中通翠浪&KR0379;容線仰看青¶
天細似盆灧澦瞿唐姑未問秪經此險巳銷䰟¶
　　　閶門外登溪舩¶
步下新舩試水初打頭&KR0259;載適逢予一椽板屋&KR0379;¶
經雨兩面油牎好讀書剰買春風木芍藥亂篸棐¶
几竹籧篨清溪浮取松亭子賞徧千山不要驢¶
上得舩來恰對山一山頃刻變多般初堆翠被百千¶
摺忽㧞青瑤三兩竿夾岸児童天上立數村樓閣¶
電中看平生快意何曽夢老向閶門下急灘¶
當面峯頭些子雲坐看吹作雨紛紛朝來山路能¶
<pb:KR4d0266_SBCK_034-19a>¶
愁我今者溪舩正要君逺嶺䡖盈横皺縠明牎撩¶
亂觸驚蚊猶爭新漲一篙碧遮莫飄蕭二十分¶
選甚天時晴未晴舟行終是勝山行蓬忺雨㸃斜¶
偏好枕慣波聲夢不驚幸自車徒小休息又聞鼓¶
笛閙將迎偶然囬首來時路一夜霜毛一倍生¶
無家不住曲溪邊秪種髙山不種田絶壁入天天¶
入水亂篙鳴石石鳴舩百灘春浪雪頭過兩岸林¶
花鏡底眠㱕路商量更舟楫廬山彭蠡好風煙¶
<pb:KR4d0266_SBCK_034-19b>¶
¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集卷第三十四終¶
