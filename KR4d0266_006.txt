# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:10.269064
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0515-006誠齋集-卷第六.
<pb:KR4d0266_SBCK_006-1a>¶
誠齋集巻第六¶
　　　　　　　廬陵楊　萬里　廷秀¶
　詩¶
　　江湖集¶
　　　過白沙渡得長句呈澹菴先生¶
收紅拾紫消幾許也費一春强半雨不辭長江萬¶
波阻來聴先生夜深語尚憶向來侍樽爼㣲雪斜¶
飛小梅吐先生半酣染霜兎金章玉句空萬古今¶
年寒食還相聚明年寒食知何處只道先生押班¶
去不道門生折腰苦¶
<pb:KR4d0266_SBCK_006-1b>¶
　　　長句寄周舍人子充¶
省齊先生太髙寒肯將好官博好山又吿君王覓¶
閑散要讀短檠三萬卷州家新畫瑞霧圖渠莫錯¶
認何関渠青原兩公復雙起山川出雲不在此自¶
憐無地寄病身四海知己非無人老窮只是詩自¶
悞春色撩人又成句¶
　　　題峽江譚温父詠齊¶
漁郎載我下峽水夜尋故人有譚子柴門竹屋断¶
崖底艮齊手題詠齊字巴丘花草一番新玉笥峰¶
頭月半輪如今政是暮春者三歎春風舞雩下¶
<pb:KR4d0266_SBCK_006-2a>¶
　　　淺夏獨行奉新縣圃¶
我來官下未多時梅已黄深李緑肥只怪南風吹¶
紫雪不知屋角練花飛¶
　　　晚登浦心閣望雨¶
憫雨喜見雲喜雲愁不雨長風將怒㸃慰此樓中¶
暮喜雨不但人松竹亦皷舞未知今年熟得以去¶
年否¶
　　　登清心閣¶
苦遭好月喚登樓脚力雖慵不自由上得金梯一¶
囬首氷輪已過樹梢頭¶
<pb:KR4d0266_SBCK_006-2b>¶
　　　立秋後一日雨天&KR0082;暮小立問月亭¶
雨後林中别様凉意行幽徑不知長風蟬幸自無¶
星事强為閑人報夕陽¶
　　　七月十二日夜登清心閣醉吟¶
小樓秋夜月明底仰不見天惟見水岸巾獨立四¶
無人白月青天伴楊子誰知横玉作秋聲一聲吹¶
盡九陌塵月輪半仄吾未睡樓角風生凉殺人¶
　　　月夜散䇿縣圃有飛蝶仍聞笛聲¶
月明未許人早睡笛聲解與秋爭清夜深不應有¶
飛蝶渠儂似&KR0082;伴人行¶
<pb:KR4d0266_SBCK_006-3a>¶
　　　中秋後一夕登清心閣二首¶
昨夜雲為祟今宵月始妍如何一日隔便減半分¶
圓影&KR0187;偏宜竹光中不剩天客來休遣去我醉正¶
無眠¶
秋夜真成書西山却在東吹髙半輪月正賴一襟¶
風清景今年過何人此興同青天忽成紙似&KR0082;借¶
詩翁¶
　　　木犀¶
天將秋氣蒸寒馥月借金波滴小黄不㑹溪堂老¶
居士更談桂子是天香¶
<pb:KR4d0266_SBCK_006-3b>¶
　　　送客既㱕晩登清心閣¶
誰不知儂&KR0180;其如送客何葉聲和雨細山色上樓¶
多出處俱為累昇沉儘聴他踈鐘暮相荅也解説¶
愁麽¶
　　　戲嘲金燈花上皂蝶¶
花鬚為飯露為漿黒霧𤣥霜剪薄裳飛繞金燈來¶
又去不知能有幾多香¶
　　　劉世臣先生挽詩¶
策第仍為邑於公未足論眼中無佛國戸外即韓¶
門道大功非細人亡徳則存西風寄雙淚吹到秀¶
<pb:KR4d0266_SBCK_006-4a>¶
峯原¶
　　　羅元通挽詩¶
奏賦曽三比興能竟二南如何雙桂子枉著拜親¶
衫舊事餘詩酒何人續笑談生前孝友在代石為¶
公鑱¶
　　　羅价卿母李氏挽詩¶
孝豈天無報慈如古所稱百年得偕老二子看同¶
舛未拜鸞迴紙先虚繡蹙藤他時頴考叔清淚落¶
君羮¶
　　　過西山¶
<pb:KR4d0266_SBCK_006-4b>¶
一年兩蹈西山路西山笑人應解語胸中百斛朱¶
墨塵雨捲珠簾無半句慇懃買酒謝西山慙愧山¶
光開我顔鬢絲渾為催科白塵埃滿胸獨遑惜¶
　　　豫章江皐二絶句¶
幸自輕隂好片秋如何餘熱未全休大江&KR0082;近風¶
光冷平野無邊草亦愁¶
只今秋稼滿江郊猶記春舡掠屋茅可是北風寒¶
入骨荻花爭作向南梢¶
　　　同李簿養直登秋屏¶
大範今無寺秋屏故有基㸔山非不好吊古却成¶
<pb:KR4d0266_SBCK_006-5a>¶
悲行役真何苦同來也未遲題詩只𢙣語差勝不¶
題詩¶
　　　送别吳帥¶
我公四海不數人小煩江西作好春落霞秋水只¶
似舊如何入筆事事新即今諸公方衮衮一老不¶
應閑&KR0187;頓政縁山水太慇懃日夜呌閽乞此身二¶
天去人忽覺逺兩地起公端不免蒼生未要怨東¶
山未必東山當此怨¶
　　　㱕自豫章復過西山¶
一眼苕花十里明忽疑九月雪中行我行莫笑無¶
<pb:KR4d0266_SBCK_006-5b>¶
騶從自有西山管送迎¶
　　　送何主簿㱕豐城¶
　　庚寅之旱奉新為甚大帥龔公擇行田之官¶
　　婺女何季華以府檄來不怵不疑竟以實聞¶
　　縣令楊(万里)哦五言以餞其㱕¶
衆&KR0187;非無士難中却㡬人如何新帥澤偏作此邦¶
春未要栖鸞恨方看報主身青燈一樽酒聊復話¶
酸辛¶
　　　詔追供職學省曉發鳴山驛¶
數店踈仍宻千峰整復斜冰痕猶帶浪霜草自成¶
<pb:KR4d0266_SBCK_006-6a>¶
花錄錄堪朝列星星已鬢華帝城萬事好得似早¶
還家¶
　　　望見靈山¶
旱後催科惱殺儂且隨尺一解而東靈山忽近西¶
山逺囬首新吳一夢中¶
　　　登烏石寺¶
囬頭身忽在樹杪一覽千山萬山小怪崖不落欹¶
&KR0082;摧令人仰看怯眼開小亭解事知儂倦翼然飛¶
出青山半上頭最上却鏡平百畆金碧千衲僧髙¶
峰髙寺更髙閣進步竿頭若為脚兹遊勝絶庸非¶
<pb:KR4d0266_SBCK_006-6b>¶
天山下虚行二十年¶
　　　夜宿楊溪曉起見雪¶
茅檐無聲風不起誤喜夜來雨應止開門送眼忽¶
心驚失却前山萬堆翠江南只説浙西山更令著¶
雪與人看諸峰盡處一峰出凛然玉立最髙寒溪¶
聲細伴吟聲苦客心冷趂波心去掉頭得句恐天¶
嗔且喚征夫問前路¶
　　　辛卯五月送丘宗卿太博出守秀州二首¶
馮翊端誰可丘遲肯去麽繭絲臣敢後饑饉帝云¶
何身達當難免能稱未要多但無田里嘆不必袴¶
<pb:KR4d0266_SBCK_006-7a>¶
襦歌¶
老矣渠憐我超然我愛渠論詩春雨夜解手藕花¶
初夢只江湖去情知伎倆踈未應五馬貴不寄一¶
行書¶
　　　代錢塘宰莫子章賀　皇太子生辰¶
寒外乾坤凈霜前殿閣新如何震一索頓有月重¶
輪甲觀堂初畫青宫牓更銀三天同日曉一氣八¶
荒春東序繙周學南陽摘漢親承祧英類祖問寢¶
孝通神帝子臨京邑藩寮著野人天將重九節瑞¶
應誕彌辰茰菊双為夀山河總效珍前星環紫極¶
<pb:KR4d0266_SBCK_006-7b>¶
長照漆園椿¶
　　　題吕子明國諭退菴¶
筆硯工為祟湖山若約盟坐忘非聖處行樂且吾¶
生一笑誰當㑹孤斟句恰成何時却乘興雪外叩¶
柴門¶
　　　送蜀士張之源二子維燾中童子科西㱕¶
岷山玉様清岷水眼様明風流文彩故應爾又見¶
張家雙驥子小児八嵗骨未成誦書新作鸞鶴聲¶
大児十二氣已老覓句談經人絶倒豫章七年人¶
得知䭾騠三日世便奇天生異材能幾許更飽風¶
<pb:KR4d0266_SBCK_006-8a>¶
霜也未遲¶
　　　壬辰别頭胡元伯丞公折雙梅見贈作一¶
　　　絶以謝之¶
一花怪結雙青子獨蔕還蔵兩玉花薄相春工寧¶
底巧眼明初見枝斜¶
　　　四月二日進士唱名(万里)以省試官待罪¶
　　　殿廬遇林謙之説詩夜㱕又見林東因紀¶
　　　其事¶
清曉朝帝所就列復少須不逢林夫子於何得故¶
吾宫雲霽猶未宸風爽亦初説詩憐新體信美古¶
<pb:KR4d0266_SBCK_006-8b>¶
則無將無古人拙未必今製疎夜㱕辱良訊送似¶
談笑餘病懐翻不樂此意從誰舒短歌紀幽事老¶
矣復焉如¶
　　　送黄仲秉少卿知瀘州二首¶
灔澦方如象餘皇底似飛相將刺天去收拾大名¶
㱕西掖桐隂靜瀘南茘子肥未應經世具便&KR0082;閉¶
山扉¶
補外公何幸來㱕我尚留還為萬里别又費半生¶
愁安得欹黄帽相從却白頭醉中有話在&KR0082;説忘¶
來休¶
<pb:KR4d0266_SBCK_006-9a>¶
　　　晩立西湖惠照寺石橋上¶
舩於鏡面入煙叢寺在湖心更栁中暮色&KR0082;來吾¶
&KR0082;去其如南北兩髙峰¶
　　　謁永祐陵㱕途遊龍瑞宫觀禹穴¶
我昔騎鳯超九疑今復御風登㑹稽禹穴下窺正¶
深黒地老天荒知是非好峰髙處偏薄霧秋热苦¶
時恰輕雨囬頭却望昭陵松雲氣成竜或成虎¶
　　　寄馬㑹叔¶
影轉郎官宿春隨刺史天相從忽相别同舍况同¶
年我愛吳児説兄如邵父然賜金真浪費喚取從¶
<pb:KR4d0266_SBCK_006-9b>¶
甘泉¶
　　　送傅安道郎中將漕七閩二首¶
一代風騷將百年忠義家出関稱使者蹈雪度梅¶
花夢破南宫被春生北斗槎懸知入奏日不待貢¶
新茶¶
把酒春如許論詩夜未央相逄便金石何必試氷¶
霜離合知難免愁思自不忘他年一茅屋公肯訪¶
荒凉¶
　　　故恭人劉氏挽詞(仲母/徐通)¶
雨露低蘋沼芝蘭上桂林魚軒簾蹙繡鸞紙誥塗¶
<pb:KR4d0266_SBCK_006-10a>¶
金死者夫何恨㱕歟乃宿心不偕君子老愁絶白¶
頭吟¶
　　　王龜齡挽詞¶
佛以偏師勝天能一手囬横空立萬仞不為作三¶
魁道大身無著(酌/音)人亡世却哀溪梅那解事寂寞¶
為誰開(溪先生/公號梅)¶
　　　吴母葉氏大孺人挽詞(吳飛英字徳華/其子太學博士)¶
髪以留賔短家從教子貧班衣奉當署象服鏡湖¶
春許穆詩還廢班姑史尚新不堪萱草露也解泣¶
慈親¶
<pb:KR4d0266_SBCK_006-10b>¶
　　　答章漢直¶
詩人今代謝宣城舉手新年章子平雨剩風殘忽¶
春暮花催草喚又詩成五湖煙水三冬卧萬里雲¶
霄一日程老&KR0187;睡多吟&KR0187;少旧來句熟近來生¶
　　　西湖晩㱕¶
際晚遊人也合㱕畫舩猶自弄斜暉西湖兩岸千¶
株栁絮不因風暖自飛¶
　　　癸巳省宿詠南宫小桃¶
孤坐南宫悄桃花故故紅晴曛半臉日寒慘數鬚¶
風昔嵗山村&KR0187;春光痛飲中不煩渠伴宿今我已¶
<pb:KR4d0266_SBCK_006-11a>¶
衰翁¶
　　　送李童子西㱕¶
江西李家童子郎腹載五車于王皇選徳殿後春¶
晝長天子呼來傍御床口角誦書如布穀眼光骨¶
法俱氷玉紫綃輕衫髪錦束萬人囬頭看不足莫¶
言幼慧長不奇楊文公與晏臨淄老翁笞児也太¶
癡&KR0082;鞭轅下追霜蹄六嵗取官曲肱似春風晝繡¶
㱕吾里生子當如李童子至如吾児豚犬耳¶
　　　送林謙之司業出為桂路提刑¶
雨眠起霄㘴搔首偶不欣孤念元無感懐我同社¶
<pb:KR4d0266_SBCK_006-11b>¶
人昨日林先生抱經出成均初聞為渠喜忽悟誰¶
我親緬然記宿昔夜款水際門㣲月耿秋寂幽蛩¶
慨凉新論詩煮豆粥粥熟天已晨先生補天手萬¶
象焉能春若非千載仰却要今世珍聖門舊傳業¶
不在先生身雪前何有松燬中諒非䃉論思尺有¶
咫決去曽逡廵誰言我無耳老矣未有聞先生又¶
舍我離别尚足云桂山玉筍立桂水羅帶紋得句¶
能寄似不須持嶺雲¶
　　　寄題天台臨海縣白鶴廟西泉¶
　　為司晨顏魯子作魯子始尹臨海禱晴于祠¶
<pb:KR4d0266_SBCK_006-12a>¶
　　下見殿之東砌有泉而西獨無因念安得西¶
　　泉未㡬有泉出焉¶
東泉千年流不休西泉千年秘不流臨海令君一¶
念作猿鳥未知泉已覺殿腳西頭蒼石根向來元¶
無泉眼痕一朝擘崖迸膏乳却與東作賔主令君¶
已昇金掌中白鶴古祠煙雨濛父老思君難再得¶
登亭飲泉三歎息祝君公台夀千百¶
　　　和韓子雲惠詩¶
幸自同裘好誰令異巷居恭承五箇字不但百車¶
渠句法端何様先生肯乞(聲/去)餘只容彈劍鋏敢道¶
<pb:KR4d0266_SBCK_006-12b>¶
出無車¶
　　　送丁子章將漕湖南三首¶
嶽麓猿聲&KR0187;湘流鴈影邊自天持一節到日是新¶
年身退名逾重今稀古則然黄花非不好只是挿¶
離筵¶
湖外遊曽漫荒餘好在麽山應依様瘦民豈似田¶
多不是無風物其如費拊摩人言補外樂且道定¶
如何¶
半世行天下同心寡友生故人今又去此意向誰¶
傾白髪三更語青燈一㸃明看渠還玉署老我正¶
<pb:KR4d0266_SBCK_006-13a>¶
㱕耕¶
　　　送枽叔羽寺丞持節淮東二首¶
呼酒東西玉探梅南北枝相逄長不款此别有餘¶
思古道寒如水吾儕鬢已絲一生商略此更待贈¶
臨岐¶
煑海誰為祟沿淮困不勝民思賢使者帝遣大農¶
丞玉節寒侵斗牙檣凍作氷來㱕聞早著紫禁要¶
渠登¶
　　　題張興伯主簿經訓堂¶
范家尚有釜生魚張家無魚釡也無屠沽児亦莫¶
<pb:KR4d0266_SBCK_006-13b>¶
笑渠渠有至富汝不如一翁凍吟擁竹爐諸郎映¶
雪夜讀書山鬼來聴鶴驚起萬岳無人霽月孤不¶
論取官大門閭始是經訓為菑畬父子毎腹百斛¶
珠出門掩鼻馬牛裾¶
　　　馬郎中母蔣夫人挽章¶
文物餘三逕芝蘭秀五常魚軒來粉省象服去黄¶
堂此母今誰佀清名死不亡一生令吏部廢却蓼¶
莪章¶
　　　送韓子雲検正將漕江東二首¶
宰士仍名士詩人更徳人還家桐樹古攬轡繡衣¶
<pb:KR4d0266_SBCK_006-14a>¶
新不以髯邊雪而忘句&KR0187;春登庸衣鉢在得戀大¶
江濵¶
名下得佳句夢中哦半生未逄心已契相見眼偏¶
明復此忽忽别蒼然惘惘情非関風外樹儂自作¶
離聲¶
　　　送陳行之寺丞守南剣(甲午)¶
甫爾丞農扈翩然牧劍津諸公誰不相有子㡬何¶
人氣節霜餘凛辞章玉檨新飛騰可輕料渠亦正¶
青春¶
我召公先到公㱕我亦行三年如夢爾一笑可憐¶
<pb:KR4d0266_SBCK_006-14b>¶
生野店緑山去春風並轡輕先愁饒水上話别若¶
為情¶
　　　送鄉僧徳璘二首¶
衲子向來元士子詩僧遮莫更禪僧不妨参透諸¶
方得别有宫墻第一層¶
湖上諸峰紫翠間三年&KR0082;到㡬曽閑儂今去處渠¶
知麽不是南山即北山¶
　　　别蕭挺之泉州二首¶
郎署春同宿州魔晚卜鄰出山成底事藉手得斯¶
人名實今無對雲霄早致身舟逄應互笑諸髮不¶
<pb:KR4d0266_SBCK_006-15a>¶
如銀¶
八葉今成九一枝誰敢雙野人應補外賢者亦為¶
邦夾岸梅臨水孤帆雪湧江别愁纔半掬不遣我¶
心降¶
　　　甲午出知漳州晚發舩龍山暮宿桐廬二¶
　　　首¶
一席清風萬岳雲送將華髪得㱕身海潮也怯桐¶
江淨不遣濤頭過富春¶
道塗奔走不曽安却羡山家住得閑記取還山安¶
住日更忘奔走道塗間¶
<pb:KR4d0266_SBCK_006-15b>¶
　　　上嚴州烏石灘¶
人語相聞數尺間其如灘𢙣費人夢已從灘下過¶
灘上却立前舩待後舩¶
　　　雨&KR0187;問訊張定叟通判西園杏花二首¶
白白紅紅一村春晴光[炫-ㄙ+ㄥ]眼看難真無端昨夜蕭¶
蕭雨細錦全機卸作茵¶
梅不嫌疎杏要繁主人何忍折令殘也知雨意將¶
無𢙣為勒芳菲故故寒¶
　　　携家小歇嚴州建徳縣簿㕔曉起¶
不堪久客只思㱕曉起巡簷强撚髭偶聴梅梢啼¶
<pb:KR4d0266_SBCK_006-16a>¶
一鳥举頭立看獨多時¶
　　　題嚴州新堂¶
　　郡圃舊亭面東了無所見太守曹仲本撤材¶
　　易地為堂買地以廣之正對南山經始小築¶
　　覚江山輻湊得長句¶
新堂略有次第否忙&KR0187;從公一來覷是時新晴收¶
舊雨小風吹花掠巾屨江山只道不解語云何惠¶
然堂上聚北山故挽南山住東溪不遣西溪去向¶
來天蔵在何處遭公拈出天不拒旧亭不為山作¶
主皆山起樓何以故更煩好手鏟東阜放出釣臺¶
<pb:KR4d0266_SBCK_006-16b>¶
寸來許¶
　　　和馮倅投贈韻二首(子長/名頎字)¶
先生彈鋏凍吟時此豈求他一世知只怨送窮窮¶
不去元來却不怨工詩¶
繭紙松煤細作行兩詩字字可珍蔵書生伎倆成¶
何事只博虚名萬古香¶
　　　積雨小霽暮立捲書亭前二首¶
報晴底用暮寒為薄薄春衫横見欺似有如無風¶
細甚栁絲無賴恰先知¶
淡紫斜陽嫩碧天一春今夕始開顏看山偶忘㱕¶
<pb:KR4d0266_SBCK_006-17a>¶
來却月到西廊第二間¶
　　　虞丞相挽詞三首¶
負荷偏宜重經綸別有源雪山真將相赤壁再乾¶
坤奄忽人千古凄凉月一痕世無生仲達好手未¶
須論¶
保奭方為左希文自請西不勞三尺劍已辦一丸¶
泥已矣㱕黄壤傷哉夢白雞清風誰作誦何石不¶
天齊¶
一老堂堂月諸賢得得來但令元氣壯患不塞塵¶
開名大天難著人亡首忍回東風好西去吹淚到¶
<pb:KR4d0266_SBCK_006-17b>¶
泉臺¶
　　　南溪山居秋日睡起¶
客至徒嗔不著冠起來信手攬書看小蜂得計欺¶
儂睡偷飲晴䆫硯滴乾¶
　　　秋夕書懐¶
老去還多感㱕來政倦遊數峰愁外月一葉靜邊¶
秋偶憶平生事直供獨笑休燒花吾㑹得村酒恰¶
當篘¶
　　　秋暑二首¶
一年强半走塵埃觸热還山亦快哉幸自西風㱕¶
<pb:KR4d0266_SBCK_006-18a>¶
較早却教秋暑伴將來¶
追凉能到竹溪無隔水斜陽未肯晡剩暑不䝉蕉¶
扇扇細雲聊債月梳梳¶
　　　觀稼¶
三年再旱獨堪聞一熟諸村稍作欣老子朝朝弄¶
田水眼看翠浪作黄雲¶
　　　感秋¶
舊不悲秋只愛秋風中吹笛月中樓如今秋色渾¶
如舊&KR0082;不悲秋不自由¶
　　　送翁志道¶
<pb:KR4d0266_SBCK_006-18b>¶
平生翁子妙談天誰愛青山不愛官一笑同看岩¶
下井秋來能更起㣲瀾¶
　　　表弟周明道工於傳神而山水亦佳久别¶
　　　來訪贈以絶句二首¶
筆端人物更江山外弟周郎兩不難可把吳松半¶
江水博他頭進賢冠¶
儂家有軸郭熙山墮在氷溪雪嶺間有弟新來眼¶
如月為儂洗手拾將還¶
　　　送彭元忠司戸二首¶
觸热能相訪言㱕有底忙百聞纔半面一别又三¶
<pb:KR4d0266_SBCK_006-19a>¶
湘詩入江西社心傳肘後方木天須此土丹筆挍¶
官黄¶
浯石髙仍瘦愚溪紺且寒憑君聊杖屨道我問平¶
安句好今逾進書來剰寄看只言官舍小檐下過¶
湘灘¶
　　　乙未和楊謹仲教授春興¶
㱕歟還復換年芳不分官梅惱石腸黄帽政堪供¶
短棹白頭可更献長楊忽&KR1134;社&KR0187;催搜句安得花¶
邊對舉觴天上含香有知己彈冠端復為王陽¶
　　　寄廣東提刑林謙之司業¶
<pb:KR4d0266_SBCK_006-19b>¶
玉節星槎下九天祝融海若讓雲煙故人一别還¶
三嵗新句如今更幾篇憶昨待班南内否論詩看¶
雪未央前夢中若箇韶州路庾嶺梅花正可憐¶
　　　送子上弟之石井¶
我生苦終鮮四海皆弟兄四海尚如許而况吾宗¶
盟君年甫弱冠已有俊異聲作賦擬三都著論追¶
過秦平生一瓣香何曽舉似人子上與濟翁真若¶
吾同生我窮無人共二子慰眼明濟翁往荆州君¶
作石井行一老便落莫有話從誰評懐哉勿重陳¶
呼酒且細傾¶
<pb:KR4d0266_SBCK_006-20a>¶
　　　雨中送客¶
閑人也解有忙時送客誰令作許癡一夜黒風吹¶
白雪昨朝紫陌緫黄泥¶
　　　送客夜㱕呈蕭兵英縣丞¶
並舍頻過亦㡬曽却因送客得同行風舩逆水四¶
十里雪屋吹燈三二更老去病身禁底苦向來危¶
官若為情天台香火儂當覓且伴先生學養生¶
　　　二月望日¶
海棠著意喚詩愁桃李纔開又落休小雨輕風春¶
一半去年今日在嚴州¶
<pb:KR4d0266_SBCK_006-20b>¶
　　　醉筆呈尚長道¶
晩風一雨生新漲只送仙槎到天上十年相别一¶
相逢和氣春風談笑中如今耆旧晨星似猶及先¶
生説遺事舌端往往疏九河只有剩浪無欠波漢¶
渠周柱㡬青竹却在先生一泓腹諸公道是今乏¶
才如何此士尚塵埃此行青䂓更黄閣拭目孤鴻¶
徑寥廓能念南溪病客無風來肯寄半行書¶
　　　　尚長道十年離索盃酒話舊憮然若隔¶
　　　　世醉筆無律令亦情之至也淳熙乙未¶
　　　　四月十四日¶
<pb:KR4d0266_SBCK_006-21a>¶
　　　初夏三絶句¶
麥黄秧碧百家衣已熱猶寒四月時雨後覔春無¶
一寸野薔薇發釅燕脂¶
手種琅玕劣十年今年新筍不勝繁不知明早添¶
多少日暮閑來數一番¶
竹間露重午方乾松&KR0187;雲深夏亦寒只道一溪無¶
十里為誰百屈更千盤¶
　　　行圃¶
薤本新痕割復齊豆苗初葉合仍離鶯聲政好還¶
飛去不為詩人更許時¶
<pb:KR4d0266_SBCK_006-21b>¶
　　　看筍六言¶
筍如滕薛爭長竹似夷齊獨清只愛錦綳滿地暗¶
林忽兩三莖¶
　　　農家六言¶
挿秧已蓋田面疎苗猶逗水光白鷗飛處極浦黄¶
犢㱕時夕陽¶
　　　山居¶
𩯭秃猶云少書多却道窮柴門踈竹處茅屋萬山¶
中幽夢時能憶閑題底要工不知蟬報夏為復自¶
吟風¶
<pb:KR4d0266_SBCK_006-22a>¶
　　　有嘆¶
老來無面見毛錐猶把閑愁付小詩若道愁多頭¶
易白鷺鷥從小𩯭成絲¶
　　　喜定元年春三月男　長孺　編定¶
　　　端平元年五月門人羅茂良　校正¶
誠齋集卷第六(終)¶
<pb:KR4d0266_SBCK_006-22b>¶
