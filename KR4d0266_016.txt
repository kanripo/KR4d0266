# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:10.709612
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0515-016誠齋集-卷第十六.
<pb:KR4d0266_SBCK_016-1a>¶
誠齋集巻第十六¶
　　　　　　　　廬陵楊　萬里　廷秀¶
　詩¶
　　南海集¶
　　　雨霽登連天觀¶
髙臺十日不曾登雨後榰藤拄晩晴城外諸峯迎¶
落照松根細草緫斜明眼穿嶺北書不到秋入海¶
南愁頓生只有荷花舊相識風前翠蓋為人傾¶
　　　秋夕雨餘¶
虚堂無人獨自行畫檐雨歇殘㸃聲朝來餘暑忽¶
<pb:KR4d0266_SBCK_016-1b>¶
然過昨來初暑誰能那一生畏暑如於菟老年畏¶
暑菟不如人言嶺南分外熱匹似江南猶可説今¶
年六月雨如秋只今七月當更愁短檠幸未卧墻¶
角喚取渠來相博約老眼那能舒簡編只要玉蟲¶
伴杯酌¶
　　　游蒲澗呈周師蔡漕張舶¶
勝日從公蒲澗游萬岳聲滿千崖秋一逕如虵三¶
百曲繞盡山腹到山頭穹岩千仞欹欲裂仰看飛¶
泉瀉雲窟鏘成環佩奏成琴濺作珠璣霏作雪步¶
穿危磴攀蒼藤忽上穹岩頂上行人在半天泉在¶
<pb:KR4d0266_SBCK_016-2a>¶
井不敢下瞰惟聞聲只恠前驅深不見須臾却向¶
前山轉海風吹袖萬丈長海水去人一弓逺老僧¶
雲卧晏未興先遣長松夾道迎小參古殿黄面老¶
不見舊日安期生景泰上方半堵壁城中望文雪¶
山白却從景泰望城中曉日樓臺煥金碧君不見¶
中流千金博一壺不如游山飢時粥一盂金印繫¶
肘大如斗不如游山倦時一杯酒安期飛昇今㡬¶
年祖龍不是不求仙至今年年七月二十五傾城¶
游人來訪古¶
　　　得壽仁壽後二子書皆以病不及就試且¶
<pb:KR4d0266_SBCK_016-2b>¶
　　　報來期¶
二子何時到三秋&KR0082;盡頭收渠半張紙洗我一年¶
愁不得毛錐力元非子墨羞海山寒更碧整駕待¶
同游¶
滿望鵬飛上誰令馬不前草&KR0007;真浪苦曳白亦無¶
緣兄弟年二十塵埃路四千速來飲官酒不用一¶
銅錢¶
　　　送蔡定夫赴湖南提刑¶
菊後霜前換繡衣湖南嶺北看梅枝還將方策汗¶
青語拈出圜扉草緑時四海㡬人憐我老三年兩¶
<pb:KR4d0266_SBCK_016-3a>¶
作送君詩借令貴殺衡陽紙半幅無妨慰夢思¶
方丈蓬萊第一人星軺玉節正青春只今囬鴈峯¶
頭客曾觸神龍領下䚬未遣五紋朝補衮便應三¶
字夜司綸湘江緑浄不可唾却要珠璣欬唾新¶
　　　和石湖居士范至能與周子充夜游石湖¶
　　　松江詩韻¶
石湖醉眼小太空烏紗白紵雙鬢蓬翰林來從昭¶
囬上滿袖天香山水中青山半邊日&KR0082;沒珠宫湧¶
出初圜月兩仙一棹軟琉璃碎撼廣寒桂花雪中¶
流浪作凛不囬兩手播灑千銀堆不知浩浩洪流¶
<pb:KR4d0266_SBCK_016-3b>¶
後曾有兹游竒特來古人今人煙一抹誰煎麟角¶
續弦絶一生句&KR0187;萬斛愁只白秋來千丈髪¶
　　　遣騎問訊范明州參政報章寄二絶句和¶
　　　韻謝之¶
南海人從東海㱕新詩到日恰梅時撚梅細比新¶
詩看未必梅花瘦似詩¶
一别姑蘓江上臺緑波碧草恨悠哉忽然兩袖珠¶
璣滿割取三吳風月來¶
　　　至日薄寒¶
舊傳冬不到南中今嵗南中稍稍冬曦幕暖吹紅¶
<pb:KR4d0266_SBCK_016-4a>¶
皺起霜橋冷步縞聲鬆裁縫苦思詩千首排遣清¶
愁酒一鍾不是梅花開獨早似憐北客老相逄¶
　　　晩登連天觀望越臺山¶
暮山如淡復如濃煙拂山前一兩重山背更將霞¶
萬疋生紅錦障褁青峯¶
　　　近臘暄甚¶
霜日知春有信㱕臘前偷暖漏春暉北風也翦寒¶
梢葉吹作鵝黄亂蝶飛¶
　　　西園早梅¶
已刻酥花趂臘前更團蠟糝等春妍不知天巧能¶
<pb:KR4d0266_SBCK_016-4b>¶
多少一朶梅花占兩年¶
小朶生來便瘦斜蘃宫桂殿即渠家只言瘴雨無¶
南雪為底横横枝雪¶
　　　病中夜坐¶
月流銀漢小徘徊似戀空庭獨樹梅玉漏聴來更¶
二㸃燭花翦了暈重開病身不飲看人醉乾雪無¶
端上鬢來後日老衰知健否只今六九已槯隤¶
　　　辛丑正月二十五日游蒲澗晩㱕¶
桃李深酣日池塘淺試春霽暉揺逺水新暖軟游¶
人生酒清無色青梅脆有仁煙鍾能底急催我入¶
<pb:KR4d0266_SBCK_016-5a>¶
城閩¶
　　　二月一日雨寒¶
南方氣&KR0049;北方殊春&KR0187;清寒臘&KR0187;無雨入竹林渾¶
不見只來葉尾作真珠¶
補盡䆫櫺閉盡門茶甌火閤對鑪熏中庭淺水休¶
教掃政要留看雨㸃紋¶
梳頭正美睡相催理盡霜絲夢恰囬䆫隙小風能¶
㡬許也吹蛛網去還來¶
姚黄魏紫向誰賒郁李櫻桃也没些却是南中春¶
色别滿城都是木綿花¶
<pb:KR4d0266_SBCK_016-5b>¶
只見春晴道是晴不知半夜嫰寒生疾風吹落林¶
間雨細雨還成大雨聲¶
　　　謝福建茶使呉徳華送東坡新集¶
黄金白璧明月珠清歌妙舞傾城姝他家都有儂¶
家無却有四壁環相如此外更有一床書不堪自¶
飽蠹魚故人逺送東坡集旧書避席皆讓渠児時作¶
劇百不&KR0568;説著讀書偏起晩乃翁作&KR0086;嗔児癡强¶
遣飢腸饞蠧簡老來萬事落人後浪取故書遮病¶
眼病眼逢書輒著花筆下蠅頭成老鴉病眼將奈¶
故書何故書一開一長嗟東坡文集儂亦有未及¶
<pb:KR4d0266_SBCK_016-6a>¶
終篇已停手印墨糢糊紙不佳亦非魚網非科斗¶
富沙棗木新彫文傳刻踈瘦不失真紙如雪繭出¶
玉盆字如霜鴈㸃秋雲老來兩眼如隔霧逄栁逄¶
花不曾覷只逄書&KR0634;佳且新把翫崇朝那肯去東¶
坡癡絶過於儂不將一褐易三公只將筆頭拄月¶
脇萬古凡馬不足空故憐我老愈拙不寄金丹扶¶
病骨却寄此書來惱人挑落書燈搔白髪¶
　　　新晴西園散步¶
乆雨令人不出門新晴喚我到西園要知春事深¶
和淺試看青梅大㡬分(大音惰)¶
<pb:KR4d0266_SBCK_016-6b>¶
池水初生蓋玉沙雨餘碧草卧堤斜日揺波影纒¶
橋柱繡出欒枝遍地花¶
紅雨斑竹外蹊蹊黄金嫋嫋水邊絲舉頭揀遍低¶
陰處帶葉青梅摘一枝¶
厭見山居要出來出來厭了却思囬人生畢竟如¶
何是且看桃花晩　開¶
　　　連天觀望春憶毘陵翟園¶
中和節後社前時春到園林最晩枝弄水不氷擕¶
扇手登臺猶粟向風肌鳥烏聲&KR0187;山光濕花栁陰¶
中日脚遲北望翟園春正閙海棠錦繞雪荼䕷¶
<pb:KR4d0266_SBCK_016-7a>¶
　　　二月將半寒暄不常¶
南中冷暖直難齊一日之間具四時脱了又添添¶
又脱寒衣暑服鎮相隨¶
　　　二月十三日謁西廟早起¶
起來洗面更焚香粥罷東䆫未肯光古語舊傳春¶
夜短漏聲新覺五更長近來事事都無味老去波¶
波有底忙還憶山居桃李晩酴醿為枕睡為鄉¶
　　　寄題蕭國賢佚我堂¶
軟紅塵&KR0187;㡬時休重碧杯中且拍浮坐看癡児夸¶
絶足可憐到老不囬頭幅巾藜杖聊三徑明月清¶
<pb:KR4d0266_SBCK_016-7b>¶
風自一丘我亦年來厭奔走夢騎野鶴訪沙鷗¶
　　　題榔樹¶
化工到得巧窮時東補西移也大竒君看桄榔一¶
窠子竹身杏葉海棕枝¶
　　　春晴懷故園海棠¶
故園今日海棠開夢入江西錦繡堆萬物皆春人¶
獨老一年過社燕方囬似青如白天濃淡&KR0082;墮還¶
飛絮往來無那風光餐不得遣詩招入翠瓊杯¶
竹邊臺榭水邊亭不要人隨只獨行乍暖栁條無¶
氣力淡晴花影不分明一畨過雨來幽徑無數新¶
<pb:KR4d0266_SBCK_016-8a>¶
禽有喜聲只欠翠紗紅映&KR0079;兩年寒食負先生(去/予)¶
(兩年不見海棠矣/年正月離家之官葢)¶
　　　初食笋蕨¶
庖鳯烹龍世浪&KR0019;猩脣熊掌我無縁只逢笋蕨盃¶
盤日便是山林富貴天穉子玉膚新脱錦小児紫¶
臂未開拳只嫌嶺外無珍饌一味春蔬未直錢¶
　　　上已前一日欲雨復晴¶
去年上已政南來明日初三忽又催雨壓雲頭渾¶
&KR0082;落風翻日脚急吹開莫因嶺外無花卉便對春¶
光廢酒盃只揀茂林脩竹處蘭亭禊事足追囬¶
<pb:KR4d0266_SBCK_016-8b>¶
　　　寒食對酒¶
荔支園園花寒食日日雨先生老多病頗已踈緑¶
醑児童喜時節笑語治樽俎南烹俱前陳北杲亦¶
草具蝤蛑方絶甘笋蕨未作苦先生&KR0082;獨醒児意¶
難多拒初心且一杯三杯亦漫許醒時本强飲醉¶
後忽快舉一杯至三杯一二三四五偶然問児軰¶
卒爵是何處児言翁但醉已忘酒巡數¶
　　　三月晦日閑步西園¶
嶺南春去儘從伊元自無花可得飛只有草花偏¶
稱意强留蝴蝶不教㱕¶
<pb:KR4d0266_SBCK_016-9a>¶
　　　閏三月二日發舩廣州來㱕亭下之官憲¶
　　　臺¶
諸人政坐愛閑游天遣南游天盡頭到得廣州天¶
盡處方教囬首向韶州¶
　　　曉過石門囬望浄慧塔¶
昨晩匆匆解畫舩石門未到已黄昏殷勤浄慧煙¶
中塔送我今朝過石門¶
　　　舟行得風晚至靈洲¶
春盡儂隨去江行興未窮時煩數㸃雨輕洒一孤¶
篷岸樹蒼茫外人家㸃綴中海神能餞我借與半¶
<pb:KR4d0266_SBCK_016-9b>¶
㠶風¶
　　　明發青塘蘆包¶
青塘無店亦無人只有青蛙紫蚓聲蘆荻葉深蒲¶
葉淺荔支花暗練花明舩行兩岸山都動水入諸¶
村海旋成囬望越䑓煙雨外萬峯盡處五羊城¶
　　　過胥口江水大漲舟楫不進¶
北江西水兩相逄胥口波濤特地雄萬事向儂氷¶
與炭一生行役雨和風急流欲上人聲閙近岸還¶
移牽(聲/去)路窮河伯喜歡儂苦惱併將恩怨惱天公¶
　　　岸沙¶
<pb:KR4d0266_SBCK_016-10a>¶
水嫌岸窄要衝開細蕩沙痕似翦裁蕩去蕩來元¶
不覺忽然一片岸沙摧¶
　　　遣悶¶
江樹深春色村雞薄晩聲雨添青笠重人減畫舩¶
輕遣悶惟須睡哦詩只强成獨判連日雨却惜半¶
朝晴¶
　　　曉發黄巢磯芭蕉林中¶
清逺山前煙雨濛黄巢磯畔水連空旋芟蘆荻炊¶
朝飯更斫芭蕉補漏蓬¶
　　　水落¶
<pb:KR4d0266_SBCK_016-10b>¶
桑椹垂紅似荔支荻芽如臂與人齊夜來水落知¶
深淺看取芭蕉五尺泥¶
輕寒瑟瑟入舩中閉却舩門下却篷要得新晴江¶
水落不應更恨打頭風¶
　　　蜑户¶
天公分付水生涯從小教他蹈浪花煑蟹當粮那¶
識米緝蕉為布不須紗夜來春漲吞沙觜急遣児¶
童斸荻芽自笑平生老行路銀山堆&KR0187;正浮冢¶
　　　囬望黄巢磯之險心悸乆之¶
夜雲到曉不教收初日微明又却休雨　為岸花¶
<pb:KR4d0266_SBCK_016-11a>¶
洗面水撩江草只揺頭千篙百棹力都竭十里九¶
磯舩正愁若到峽中應更險却思峽外是安流¶
　　　入峽歌¶
峽山未到日日愁峽山已到愁却休不是朝來愁¶
便散愁殺人來山不管昨宵逺望最髙尖今朝近¶
看雲隔簾樓舩衝雨過山下兩扇屏風生色畫江¶
神不遣客心驚雲去雲來遮巖扃忽然褰雲露山¶
脚仰見千丈翠玉削篙師相賀漲痕落今夕可到¶
鴉磯泊¶
　　　峽山寺竹枝詞¶
<pb:KR4d0266_SBCK_016-11b>¶
峽&KR0187;撑舩更不行櫂郎相語改行程却從西岸抛¶
東岸依舊舩頭不¶
一水雙崖千萬縈有天無地只心驚無人打殺杜¶
鵑子雨外飛來頭上聲¶
&KR0027;魚到此緫囬頭不但&KR0027;魚蟹亦愁底事詩人輕¶
老命犯灘衝石去韶州¶
一灘過了一灘奔一石横來一石蹲若怨古來天¶
設險峽山不到也由君¶
天齊浪自説浯溪峽與天齊真箇齊未必峽山髙¶
爾許看來只恐是天低¶
<pb:KR4d0266_SBCK_016-12a>¶
　　　峽中得風掛㠶¶
樓舩上水不寸步兩山慘慘愁將暮一聲霹靂天¶
&KR0082;雨隔江草樹忽起舞風從海南天外來怒吹峽¶
山山倒開百夫絶呌椎大鼓一夫飛上千尺桅布¶
㠶掛了却袖手坐看水上鵝毛走¶
　　　夜泊鴉磯¶
峽中盡日沒人煙舩泊鴉磯也有村已被子規酸¶
骨死今宵第一莫鳴猿¶
　　　過顯濟廟前石磯竹枝詞¶
石磯作意惱舟人束起波濤遣怒奔撐折萬篙渾¶
<pb:KR4d0266_SBCK_016-12b>¶
不枉石磯贏得萬餘痕¶
大磯愁似小磯愁篙稍寛時舩即流橕得篙頭都¶
是血一磯又復在前頭¶
　　　泊光口¶
風平浪静不生紋水面渾如鏡面新忽有暗流江¶
底出衮翻水面作車輪¶
　　　過虎頭磯¶
虎卧中流扼兩涯目光鬚怒首仍囬真陽峽袖君¶
須記箇是瞿塘灧澦堆¶
　　　真陽峽¶
<pb:KR4d0266_SBCK_016-13a>¶
清逺雖佳未足觀真陽佳絶冠南蠻一泉嶺背懸¶
崖出亂灑江邊怪石間夾岸對排雙玉筍此峯外¶
面萬青山險艱去處多竒觀自古何人愛險艱¶
　　　夜泊英州¶
旅病情先&KR0086;愁眠夢更驚犬須終夕吠月到五更¶
明未解波頭意偏來枕底聲平生厭行路投老正¶
追程¶
　　　阻風鍾家村觀岸傍物花¶
水蟲絻出緑波來細看爬沙上石崖化作蜻蜓忽¶
飛去幾時飛去却飛囬¶
<pb:KR4d0266_SBCK_016-13b>¶
殻如蟬蜕濕仍新那復浮嬉浪底春却把今身飛¶
照水不知石上是前身¶
　　　題鍾家村石崖¶
莫愛懸崖萬丈髙只工險峭作風濤看來一一生¶
窠眼解與行人著過篙¶
水與髙崖有底寃相逢不得鎮相喧若教漁父頭¶
無笠只著蓑衣便是猿¶
　　　阻風泊鍾家村離英州已三日絻行二十¶
　　　里¶
南游端為看山來過眼勿勿首屢囬不是阻風舩¶
<pb:KR4d0266_SBCK_016-14a>¶
不進何縁看盡萬崔嵬¶
滿舩児女厭江行我愛江行怕入城慙愧風師教¶
&KR0323;曲為分一舍作三程¶
峭壁呀呀虎擘口&KR0086;灘洶洶雷出吼泝流更著打¶
頭風如撐鉄舩上牛斗風伯勸爾一盃酒何須&KR0086;¶
劇驚詩叟端能為我霽威否岸栁掉頭荻揺手¶
　　　嶺雲¶
好山幸自緑嶄嶄須把輕雲䕶淺嵐天女似憐山¶
骨瘦為縫霧縠作春衫¶
<pb:KR4d0266_SBCK_016-14b>¶
　　　病中止酒¶
葛衣著了却生寒風㔟顛時正上灘客&KR0187;無聊已¶
無奈更教止酒過春殘¶
江草江花怨阿誰山風山雨緫成悲春愁萬斛無¶
安頓旋旋分張乞小詩¶
　　　明發陳公徑過摩舍那灘石峯下¶
遥松煙未銷近竹露猶滴石峯矜孤鋭喜以江自¶
隔清潭涵曦紫碧岫過雲白囬瞻宿處堤路轉不¶
可覔¶
地逈人絶影山僻虎留跡下有無底潭上有欲落¶
<pb:KR4d0266_SBCK_016-15a>¶
石是間一逕横來以萬松直樹從何時有陳公所¶
手植陳公今焉在逕松自寒碧¶
昨宵望石峯相去無一尺今日行終朝秪遶石峯¶
側石峯何曾逺江路自不直仰瞻碧孱顔清峻如¶
立壁反覆得細看何必更登陟¶
後顧江已逺前睨山若塞棹進岸自囬天水未有¶
極簾欣入絶巘舟愕觸潜石東暾澹未熹北吹寒¶
更寂岸草不知愁向人弄晴碧¶
澄潭湧晴暈不風自成花囬流如倦客出門復還¶
家江晴已數日新漲沒舊沙知是前溪雨濕雲尚¶
<pb:KR4d0266_SBCK_016-15b>¶
横斜¶
山轉江亦轉江行山亦行風鬟照玉鏡素練縈青¶
屏我本山水客澹無軒冕情塵中悔一來事外懷¶
孤征忽乘滄浪舟仰髙俯深清餐翠腹可飽飲渌¶
身頓輕鷓鴣不相識還作故園聲¶
危峯瑩無土平地岌孤石如何半巖間亦有小樹¶
碧走空根苦辛倚險榦寒瘠芳蘭間叢生紫㽔濯¶
幽色近香許世聞逺秀絶人摘而我雲外身方茲¶
喟行役¶
城中安得山無山安得詩我入五羊城遂與山水¶
<pb:KR4d0266_SBCK_016-16a>¶
辭有鏡不敢覽塵面我自知解維來㱕亭山水奔¶
相隨水光動我巾山色染我衣舟行將一月恨速¶
不恨遲山雲來未已江月皎無滓(聲/平)開懷放之入¶
出語頗似之¶
我從靈洲來惟見芳草渡蒹葭隨水逺曠野無立¶
樹掛席上真陽好山忽無數好山如隠士避世不¶
自露不應官道傍乃有見山處借識衛叔玠未覩¶
樂彦輔石峯難再得舟過更囬顧¶
南中山絶佳所恨人煙稀畧無好事人結茅臨深¶
溪峯頂可月亭岸石即釣磯空令煙中猿掛崖弄¶
<pb:KR4d0266_SBCK_016-16b>¶
漣漪山多人自少人逺山益竒我舟行不留過眼¶
山如馳過眼意已足久留亦何為¶
　　　逺峯¶
孤巘秀何似碧蓮含未開誰將脩月斧劚取一大¶
來¶
　　　江上松徑¶
一日江行百折中囬頭猶見夜來峯好山十里都¶
如畫更與横排一徑松¶
　　　上濛&KR2712;灘¶
清江斜抱嶺根來暗石衝波却倒囬幸自瑠璃青¶
<pb:KR4d0266_SBCK_016-17a>¶
一片落灘碎作雪花堆¶
　　　囬望摩舍那灘石峯¶
好山近看未為竒逺看全勝近看時囬望七峯雲¶
外筍兩峯髙絶五峯低¶
　　　明發白沙灘聞布榖有感¶
提壺勸我飲杜鵑勸我㱕不如布榖子勸我勤耘¶
耔我少貧且賤不但無置錐筆耒墾紙田黒水導¶
墨池借令字堪煑識字亦㡬希啼飢如不聞飢慣¶
自不啼駿奔三十年辛勤竟何為髪從道塗白面¶
為風雪黧夜來白沙灘老命輕如絲洪濤舞一葉¶
<pb:KR4d0266_SBCK_016-17b>¶
呼天呌神祇生全乃偶然人力初何施曉聞布榖¶
聲如在故山時坐令萬感集初悟半世非一險靡¶
不悔數悔庸何追有田不㱕耕布榖真吾師¶
　　　寄賀建康留守范參政端明¶
衮衣不是未教㱕不合威名滿四夷天與中興開¶
日月帝分萬乗半旌旗春生錦繡山河早秋到江¶
淮草木遲卧䕶北門㫷月爾却專堂印鳯凰池¶
一生狂殺老猶狂只炷先生一瓣香不爲渠儂在¶
廊廟無端將相更文章江南海北三千里玉唾銀¶
鈎十萬行早整乾坤早巖壑石湖風月剰分張¶
<pb:KR4d0266_SBCK_016-18a>¶
　　　荔枝堂晝憩¶
荔子陰中風絶涼菖蒲節後日偏長落殘數柄荷¶
花蘃浸得一瓶泉水香多病早衰非破硯欲行復¶
倦且胡床曲江近北差遲暑不道江山勝五羊¶
　　　風雨¶
殘風剰雨故欺人垂箔關牎䕶病身自拾荷花楷¶
面汙新將筍籜製頭巾梅天筆墨都生醭棐几文¶
書&KR0568;拂塵帽子一峯青可掇隔墻不敢畧開門¶
　　　謝從善挽詞¶
一腹儲三篋雙鈎挽萬牛行身平中準閲世澹於¶
<pb:KR4d0266_SBCK_016-18b>¶
秋紫誥猶新墨霜髯忽古丘清風未作記挂剣淚¶
川流¶
　　　送彭元忠縣丞北㱕¶
君從循州來却向饒州去拍天海浪拂日峯瓊尺¶
裁成錦機句學詩初學陳後山霜皮脱盡山骨寒¶
近來别具一隻明要蹈唐人最上関三春弱栁三¶
秋月半溪清氷半峯雪只今六月無此物君能喚¶
渠來入筆恰則新鶯百囀聲忽有寒蛩終夜鳴瀟¶
湘故人江漢客為君一夜頭盡白我欠天公詩債¶
多霜髭撚盡未償他君懐玉槃金叵羅合騎天駟¶
<pb:KR4d0266_SBCK_016-19a>¶
超天河如何也鑄一大錯自古詩人多命薄黄茅¶
起煙如黄沙瘴母照永曼陀花廣東之游樂復樂¶
勸君不如早還家¶
　　　行部决獄宿新隆寺觀鄒至完題壁¶
道鄉千古一清風雪壁銀鈎墨尚濃若愛殿前蒼¶
玉佩斷無身後碧紗籠¶
　　　題望韶亭¶
新隆寺後看韶石三三兩兩畧依稀金坈違頭看¶
韶石十十五五不整齊一來望韶亭上看九韶八¶
音堆一案金鍾大鏞浮水涯王瑟瑶琴倚天半堯¶
<pb:KR4d0266_SBCK_016-19b>¶
時文物也麄踈禮樂猶帶鴻荒餘茅茨殿上槌土¶
鼓葦籥聲外無笙竽黄能郎君走川嶽領取后䕫¶
搜禮樂嶧山桐樹半夜鳴泗水石頭清畫躍山祗¶
川后争献珍姚家制作初一新帝思南嶽來時巡¶
宫琛廟寳皆駿奔曲江清澈碧瓊軟海山孤尖翠¶
屏展天顔有喜后䕫知一奏雲韶供亞飯帝登九¶
疑忘却㱕不知斑盡湘笛枝后䕫一脛跛莫隨坐¶
委衆樂江之湄儀鳯舞獸掃無跡獨留一狻守其¶
側至今喚作獅子石雨淋日炙爛不得洞庭張樂¶
已莓苔犍為獲磬亦塵埃不如九韶故無恙戛擊¶
<pb:KR4d0266_SBCK_016-20a>¶
尚可冬起雷何時九秋霜月&KR0187;來聴湘妃瑟聲美¶
曲終道是不見人江上數峯是誰子¶
　　　憩楹塘驛¶
夾路黄茅與樹齊人行茅&KR0187;似山雞長松不與遮¶
西日却送清陰過隔溪¶
松鳴竹嘯響千崖為底炎蒸吹不開自是笋輿趍¶
北去薰風不是不南來¶
　　　官¶
翠旌緑纛夾車輪龍作長身鉄作鱗莫笑道傍數¶
松樹古來老却㡬官人¶
<pb:KR4d0266_SBCK_016-20b>¶
¶
　　　嘉定元年春三月男　長孺　編定¶
　　端平元年夏五月門人茂良　校正¶
誠齋集巻第十六(終)¶
<pb:KR4d0266_SBCK_016-21a>¶
