# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:12.466191
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 54
#+PROPERTY: FILE SB04n0515-054誠齋集-卷第五十四.
<pb:KR4d0266_SBCK_054-1a>¶
誠齋集卷第五十四¶
　　　　　　　廬陵楊　萬里　廷秀¶
　啓¶
　　　賀　皇孫郡王年節啓¶
頌椒上日遹&KR0026;七始之華奉玉慈宫式介萬年之¶
壽開必先而有&KR0283;昌厥後以無疆㳟惟¶
皇孫節使郡王茂質蘭芬芳猷玉振九重春色繚¶
漢殿以一新三世綵衣慶堯年之八秩曽孫來止¶
福禄攸同某辱在儲寮仰逢&KR0022;慶允極欣欣之喜¶
莫陳毣毣之思¶
<pb:KR4d0266_SBCK_054-1b>¶
　　　囬譚提舉啓¶
白髪千莖老思故友梅花萬里難得一枝夫何漢¶
水之錦鱗逺&KR0009;蒼梧之雲物嘅其歎矣欲徃從之¶
載惟南溟摶扶之池未逺中州清淑之氣山有龍¶
目離攴之實水有夜光明月之珍蓋地産不足以¶
當其竒故人物間出而蔚其傑曲江振開元天寳¶
之烈余襄起嘉祐慶暦之名今兹復見於一賢吾¶
亦何畏於二老文則甚古凜有栁州雅健之風用¶
雖未宏已著韓子精荒之觧眷乃作鹹之筴壞於¶
言利之臣粤之東西病及上下帝擇儒者福彼遐¶
<pb:KR4d0266_SBCK_054-2a>¶
甿謂宣母我以酌民言開其敢議不必避礙以合¶
上意幸其樂聞惟不計俗吏速化之勲自能得斯¶
民乆利之實辱在末契願禆下風¶
　　　賀　皇孫郡王冬節啓¶
緯協珠囊占五星之同軌時和王燭吹六琯之浮¶
&KR0069;榖且維新閎休紹至㳟惟¶
皇孫節使郡王生而宣哲學以明誠日月就將上¶
動三宫之喜春秋鼎盛下開萬嗣之祥裒對昭時¶
導迎純嘏某叨塵儲𨽻得望容暉方天地閉蔵之¶
時所先安性則壽冨康寕之福於以延年¶
<pb:KR4d0266_SBCK_054-2b>¶
　　　賀　皇孫平陽郡王年節啓¶
節在椒盤慶集頌花之詠春囬蘭殿祥開奕葉之¶
光錫厥鴻禧集于朱邸㳟惟¶
皇孫節使郡王聦明生稟學問夙成新而又新副¶
兩親之歡喜且而復且承二聖之光華某自媿陋¶
儒叨塵儲𨽻遲遲春日願勤輕璧之㓛秩秩徳音¶
動中式金之度¶
　　　囬二廣譚提舉賀新除秘書少監啓¶
伏以作&KR0122;西曹安得將無同之對校文東&KR0026;俾讀¶
所未見之書可能下筆之有神自𥬇上車而不落¶
<pb:KR4d0266_SBCK_054-3a>¶
永懐平生乆要之友超然命世淵偉之英龍翔韶¶
鈞之攵桔鬲昭代鳯舉金碧之使光華逺郊挈攜¶
軰流推擇氣𩔖已䝉嘘枯吹生之力更詒浮聲切¶
響之牋遠所不如故應舉韓泰而自代佩之無斁¶
庻勿忘王粲之好音¶
　　　囬郴州丁端叔直閣謝到任啓¶
㳟審一麾出守五馬來南令修於庭户之間不嚴¶
而治民和於壠畒之上式舞且歌㳟惟判府直閣¶
發身以文賦政以學中外多譽士皆曰非小用之¶
才邇遐並&KR0026;公豈有不可為之郡建牙近止拄笏¶
<pb:KR4d0266_SBCK_054-3b>¶
蕭然平心蠻俗之悍輕送眼郴山之竒變橘暗蘇¶
仙之井苔荒義帝之碑御板輿升輕&KR1332;不妨將母¶
而行樂凌太虗横碧落即看奮翼而怒飛某辱在¶
與游偶遲修慶攬四六之妙語讀再三而益慙善¶
頌惟深敶詞未既¶
　　　與吉州守王弱翁啓¶
一麾出守五馬南來威惠先庚不待賢史君之三¶
令吏民旁午載欣郡愽士之重臨無勞施為講若¶
寕壹㳟惟判府寺丞剛大以直之氣&KR0017;壘絶俗之¶
材當其在布衣之中名滿兩學及其立朝端之右¶
<pb:KR4d0266_SBCK_054-4a>¶
望傾一時丞哉農扈之繁偉矣風稜之峻君子之¶
所恃以為砥柱小人之所憚以為肅霜惟其持方¶
而入圜是以難進而易退孰知上意似厚江西擇¶
兩禁論思之英于宣帥閫至一道採訪之使特起¶
儒先復疇勝流作填吾郡雲飛川泳將見諸賢意¶
氣之協同雨卧風餐側聴百姓詠歌之和樂又恐¶
有先一州之怨當不免選諸表之求某請外天從¶
皈田日逼就荒三徑喜淵明松菊之猶存願受一¶
㕓效許子衣冠之自織襞牋不腆遣&KR0016;以聞¶
　　　囬筠州交代俞守寺正啓¶
<pb:KR4d0266_SBCK_054-4b>¶
蹋鳯沼之瓊瑶旧綴鵷鸞之末製劍池之&KR1341;蓞新¶
分符竹之餘矧辱從於大小籍咸之游兹復託於¶
前後趙張之契此其情誼之不淺豈俟聲畫而後¶
明㳟惟交代判府寺正人門之懿兩隆學政之源¶
一致懐連城而佩明月中㴠珠玉之輝提千將而¶
運青萍外迎犀兕之觧蚤横翔於九&KR0068;婁決讞於¶
二桃草緑圜扉星沉貫索至今籍甚談者韙之作¶
江西道院之主人佳政自是其餘事侍天上玉皇¶
之香案細書即趣於遄皈某倦飛作痴幽討成癖¶
摧隤病鶴出樊籠而未能摩挲曉猿幸蕙帳之無¶
<pb:KR4d0266_SBCK_054-5a>¶
恙荷上恩之優渥畀近郡之便安囲棊而焼襖衣¶
知故人之尚爾折梅而&KR0009;驛使媿芳訊之先焉敢¶
拜重勤願言多謝¶
　　　筠州到任謝周右相啓¶
天上仙山旣收朝蹟江西道院復畀便藩未容卒¶
歳之淹巳趣班春之蚤伏念某山林野性筆研苦¶
心作賦非工敢自許同時之司馬草玄何用焉知¶
有後世之子雲偶當聖賢相逢之辰墮在英俊並¶
游之列紛十年其奔奏耿再命以來皈或惎之以¶
繞月之烏或怵之以遇風之鷁彼意非𢙣此愚不¶
<pb:KR4d0266_SBCK_054-5b>¶
移居亡㡬何又復妄發顧子平昏嫁之役咄咄逼¶
人乞牧之江海之麾怱怱就道方還舎而稅駕將¶
息交以絶游平章溪山検校松菊忽戍𤓰之接近¶
戒行李於斯須求閑得壮暫静復動自無仙骨非¶
関羞薄於蓬萊猶假守符來酌清冷於丹井服之¶
無斁揆厥所元兹蓋伏遇丞相盛徳格于皇天孤¶
忠貫日月乎白日所期相業至周召而乃留豈俾¶
吾君為堯舜而弗克旁招諸彦同底隆平有如木¶
疆亦在匠斵某敢不䇿其後倦礪乃旣愆於斯何¶
先願賦豈弟宜民之雅以報其上庻㡬中和樂職¶
<pb:KR4d0266_SBCK_054-6a>¶
之詩¶
　　　回余復狀元啓¶
伏審入奉制䇿遂冠掄魁新天子將大有為端不¶
喜阿匼苟容之士諸老生皆未能對忽驚聞忠&KR0099;¶
深烈之言㳟惟狀元先輩&KR0148;鍾七閩海山之英名¶
出六館秀孝之表問學河漢豈屑原夫之兩聨時¶
世文章政堪莞爾之一𥬇惟厚於藴而不市故搜¶
其珍而獨逢首裒然而嘉之其無曰問津速化之¶
徑先立乎其大者可援夫識路疾驅之㓛某老矣¶
洿朝皈歟在夢春蠶食葉偶得聞下筆之聲秋鷹¶
<pb:KR4d0266_SBCK_054-6b>¶
當雲復預&KR0026;整翮之舉凜然髙&KR0105;惠我好辞何以¶
報之聊復爾耳其所稱述未詳發揮¶
　　　荅第二人曽漸殿元啓¶
伏審言揚大廷名亜舉首劉蕡過董豈惟二三䇿¶
之嘉曹參次蕭猶在十八侯之右㳟惟殿元輩以¶
英妙未壯之齒挾磊落不世之才把釣而拂珊瑚¶
臞然山林枯槁之士排雲而呌閶闔勇哉義奮發¶
之辞徒步來大江之西一日驚盛名之下平生學¶
力當不為摘頷之資後日壯懐以此占攖鱗之舉¶
某旧鄰郷社新識風裁偶陪集賢之堵墻與聞九¶
<pb:KR4d0266_SBCK_054-7a>¶
賔之臚句未遑進牘先辱贈文不敏有云何足以¶
謝¶
　　　荅第三人王介殿啓¶
伏審奏篇乙覽分鼎甲科探曲江之花豈計較王¶
盧之後起明光之草終追随季孟之間㳟惟殿元¶
先輩稟寳婺山川之英𫝊東萊伊洛之學簡編燈¶
火不作老生陳腐之談師友淵源吐為忠臣剴切¶
之對言鋪張而看萬名臚句以在三家理故可移¶
於官事無難者學不能行謂之病子其懋之某老¶
矣無悰黯然懐旧不廻東野悵題字以相看如見¶
<pb:KR4d0266_SBCK_054-7b>¶
元賓喜惠書之甚似未遑㫦慶乃辱見臨不敏有¶
云何足以謝¶
　　　謝李壁通判啓¶
伏以荆溪假守甞識李君父子之間蓬島挍文&KR0244;¶
逢元方兄弟之至知來臨之再枉亦走見而兩乖¶
如相避然政不觧此㳟惟府判大中家傳金匱石¶
室之學身為瑶林瓊𣗳之英詒我五七之篇重以¶
四六之語明月之珠夜光璧忽銜䄂以滿襟虎豹¶
之文鸞鳯之音併眩眸而盈耳巳戒走卒謹偵行¶
塵折&KR0282;&KR0049;門順下風而三肅揮麈落飯聴新雨而¶
<pb:KR4d0266_SBCK_054-8a>¶
一談摧謝惟深修辞何述¶
　　　謝李&KR0811;制幹啓¶
伏以長身玉立猶及瞻一老之下風有子璧連今¶
又仰二難之偉器彼此交謁來徃不逢何人事之¶
好乖念親友而作𢙣恭惟制幹𫝊學奕葉摛文載¶
英伯仲並游於上都聲名傾動於朝著雪山藥園¶
之賦轇轕莊騷雲溪草堂之詩盪摩甫白自𥬇年¶
過於半百忽逢歒至而作双左枝右梧&KR0116;應接之¶
不暇前茅後勁欲進退而未能摧謝惟&KR0055;修辞莫¶
稱¶
<pb:KR4d0266_SBCK_054-8b>¶
　　　與淮東劉緫領啓¶
伏以江西道院甞依剌史之天京口計䑓復託王¶
人之庇繄一生淺陋之迹乃再逢庥䕃之私㳟惟¶
奉使緫領郎中氣蓋諸公名髙當世尊主庇民之¶
學夙藴胸中經天緯地之文不專&KR0083;上早擢東堂¶
之桂煥騰南斗之星中外踐更譽處焯著朝廷議¶
論出諸老未言之先州部按行震百吏澄清之表¶
帝心妙簡事任彌隆昭哉列宿之華給此上流之¶
饟即皈簮筆持槖之列豈待積日累月之淹某老¶
矣懐皈謁焉補外不圖衰病之迹辱在存全之餘¶
<pb:KR4d0266_SBCK_054-9a>¶
# SB1_1197-038.png
# page missing
<pb:KR4d0266_SBCK_054-10a>¶
