# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:11.829374
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 40
#+PROPERTY: FILE SB04n0515-040誠齋集-卷第四十.
<pb:KR4d0266_SBCK_040-1a>¶
誠齋集卷第四十¶
　　　　　　廬陵楊　万里　廷秀¶
　詩¶
　　退休集¶
　　　讀正觀政要¶
㧞士新豊逆旅中懐賢鴨緑水波東酒傾一斗鳶¶
肩客醋設三杯羊鼻公¶
　　　七月十一夜月下獨酌¶
今歳秋陽曬人死今宵秋月呼人起月光如水澡¶
吾体月色如霜凍吾髓老夫畏&KR0044;如於莬平生愛¶
<pb:KR4d0266_SBCK_040-1b>¶
月如氷壺望舒可客不可孤麹生可親不可踈更¶
招玉&KR0480;金蟾蜍同酌山杯煑澗&KR0188;來朝秋陽再作¶
&KR0086;今夕秋光且行樂遮莫参横并月落¶
　　　月下聞笛¶
天色鎔成水蟾光鍊出銀碧香三酌半玉笛一聲¶
新小婉還清壯多歡忽苦辛何人傳此曲此曲怨¶
何人¶
　　　中元日早起¶
欲借㣲凉問萬松萬松自&KR0044;訴無風清晨秋暑巳¶
如許那更斜陽與日中¶
<pb:KR4d0266_SBCK_040-2a>¶
　　　露坐&KR0231;嘲星月¶
東生定西㱕月豈不識路何須債長庚夜夜引行¶
步星住月不行星行月不住無人問阿姊此事竟¶
誰主不知聽金蟇無乃由玉兎來夜偷此星看月¶
㱕何處¶
　　　蓮子¶
蜂兒來自宛溪中兩翅雖無已是蟲不似荷花窠¶
底&KR0097;方成玉蛹未成蜂¶
　　　秋暑午睡起汲泉洗面¶
大桶&KR0031;擔新井花松盆滿㵼莫留些刺頭蘸入松¶
<pb:KR4d0266_SBCK_040-2b>¶
盆底不是清凉第二家¶
　　　乆旱禱雨不應晴天忽落數㸃¶
烈日秋來曬殺人青天半㸃更無雲忽傳天上真¶
珠落未到半空成水銀¶
　　　秋日早起¶
雞鳴鍾未鳴不知鄉晨否起來恐驚衆未敢啓户¶
牖残燈吐芒角上下兩銀帚定眼試諦觀散作飛¶
電走¶
　　　晩飲¶
大醉或傷生不醉又傷情此事兩難處後先有重¶
<pb:KR4d0266_SBCK_040-3a>¶
輕醉後失天地餘生底浮萍愁城不湏攻醉鄉無¶
此城¶
　　　送陳壻履常縣丞之官泰寕¶
玉潤非冠玉東床忽易東一官斯立様五字後山¶
風明月來霄共清尊何日同看君即飛&KR0480;老我自¶
&KR0115;鴻¶
　　　送羅仲仁試藝南宫¶
紹興廉吏誰第一君家&KR0048;罷真無匹腰纒墨綬不¶
請錢妻啼兒號窮刮骨清無人知有天知四囝三¶
箇攀桂枝不應一箇獨見遺今秋君與一鶚飛君¶
<pb:KR4d0266_SBCK_040-3b>¶
不見吾州状元晩得意董公五十有三歳君今加¶
渠更三年春風射䇿君勉旃(東安令秩滿有奉錢/君之父元亨為永之)¶
(委之而去/千餘緍未得)¶
　　　古風送劉委游試藝南宫¶
西溪先生劉夫子个是國士天下士家庭孝友春¶
裏風義氣髙寒秋後水艮齋薦書呌九闗¶
重華表閭上半天人&KR0072;有徳却無位天報芝蘭滿¶
堦砌諸孫箇箇九鳳雛此&KR0048;軒軒千里駒槐花再¶
登鄉老書桃花一跳化龍魚堂上&KR0031;親黒頭在日¶
喚子孫倚門待緑衣㱕上千歳觴還我西溪讀書¶
<pb:KR4d0266_SBCK_040-4a>¶
債¶
　　　送廬陵宰黄伯庸赴召¶
君寄梅花道别膓我攀官栁送㱕艎東都循吏似¶
名茂南浦詩人更　黄白鷺青原留惠愛蒼苔紅¶
藥入篇章故人若問誠齋叟化作沙鴎弄夕陽¶
　　　同劉季游登天柱岡¶
兩&KR0215;胡床小憩些一枝笻杖拄傾斜煙雲惨淡天¶
將雪風月荒寒梅未花人去客來酤酒市雞鳴犬¶
吠野人家清游不用忙㱕去强管行程是暮鴉¶
我行誰與報江楓旋擺旌旗一路紅朔吹崩騰危¶
<pb:KR4d0266_SBCK_040-4b>¶
兩耳東山踊躍献諸峯松隂好處皆亭子瑤草香¶
邉即坐狨漸陟漸髙元不覺忽然身在半天中¶
穿青度碧白雲中山正竒時路忽窮引道老農辞¶
我去與君更上最髙峯¶
偶然乗興上孱顔若待偷閑何日閑脚力到時皆¶
我有不須更問是誰山¶
　　　夜飲¶
夜飲空齋冷移㱕近竹爐酒新今晩醡燭短昨宵¶
餘紫蔗椂來大黄柑&KR0097;不如醉中得五字索筆不¶
能書¶
<pb:KR4d0266_SBCK_040-5a>¶
飲酒無竒訣且斟三四分初頭只嫌浅忽地有餘¶
春身外多少事燈前子細論絶憐青女老忍冷撒¶
瓊塵¶
　　　不睡¶
夜永無眠非為茶無風燈影自横斜擁禂仰面書¶
帷薄數盡承塵一簟花¶
望後更深月未明暗蛩凍得緫無聲閑心幸自清¶
如水萬感還從不睡生¶
清愁無數暗相隨酒是渠讎也是媒醉裏不知何¶
處嚲等人醒後一時來¶
<pb:KR4d0266_SBCK_040-5b>¶
眊矂渾如病起初冬烘又似酒醒餘睡鄉幸有閑¶
田地不放詩人僦一居¶
　　　醉吟¶
十載人間樂與憂㡬曽半㸃到心頭梧桐葉上秋¶
無價蟋蟀聲中月亦愁暮角曉鍾何日了蒼顔華¶
髪此生休吟顛醉蹶知無益利走名奔有命不¶
三春草草眼中過未抵三冬樂事多燭熖&KR0031;了紅¶
再合酒花半蕾碧千波孤寒霜月儂相似跌宕雪¶
風誰奈何道是閑人没勲績一枝樵斧一漁蓑¶
　　　烏臼燭¶
<pb:KR4d0266_SBCK_040-6a>¶
熖白光寒淚亦收臼燈十倍蜜燈休忘情也似誠¶
齋叟燒盡心時不淚流¶
　　　送王文伯上舍㱕豐城兼簡何侍&KR0048;¶
碧落先生少可人銀鈎繭紙苦稱君談間口吸西¶
江水句裏家傳南浦雲千里端能來命駕一尊得¶
與細論文還家剩草三千牘㸔䇿平津第一勲¶
　　　題曽良臣思堂¶
　　曽尉良臣迎母王於樂氏母許新居成即㱕¶
　　於是築第髙沙母欲遷而逝乃虗中堂榜之¶
　　曰思求詩為賦四韻¶
<pb:KR4d0266_SBCK_040-6b>¶
謝墅新成了潘輿竟不㱕升堂仰遺像下拜泣沾¶
衣反哺烏何在卧氷魚自肥夢中環佩響驚喜覺¶
來非¶
　　　送彭子山提刑&KR0048;中赴召¶
帝想丹青憶老成公兼竹潤更蘭聲獨追洙泗人¶
無訟再使成康世措刑召節自天囬使節即星朝斗¶
作台星花邊獨坐黄昏句剰寄江西白鷺汀¶
瓊&KR0035;初瞻二紀中玉京再别一星終我隨病鶴欹¶
黄㡌公駕雲鴻上碧穹寄徑絲綸紫薇閣押班冠¶
剣大明宫錦園尚欠桃栽否兒軰河陽待曉風¶
<pb:KR4d0266_SBCK_040-7a>¶
　　　送族弟子西赴省¶
吾家詞伯逹齋翁阿季文名有父風筆陣千軍能¶
獨掃馬群萬古洗來空嗟予還笏㱕林下看子乗¶
舩入月中淡墨榜頭先快睹泥金帖子不須封¶
　　　　寄題福帥張子儀尚書禊游堂¶
　　　子儀之祖全真参政紹興初元為福帥於¶
　　　三山城西之外南湖上作堂名褉游以為¶
　　　邦人修禊之地後六十六年子儀帥福再¶
　　　新此堂自作記以書其事以石刻示予因¶
　　　寄題七字¶
<pb:KR4d0266_SBCK_040-7b>¶
祖孫接武褉堂前風物重新六十年無恙鈞衡旧¶
堂䕃有光台斗継蒲鞭手提西郭三山月下照南¶
湖萬頃天不要外人來作記當家自有筆如椽¶
　　　南溪弄水囬望山園梅花¶
梅從山上過溪來近愛清溪逺愛梅溪水聲聲留¶
我住梅花朶朶喚人囬¶
　　　火閤午睡起負暄¶
火閤紅銷雪尚香睡魔引我入渠鄉覺來一陣寒¶
無柰自掇胡床負太陽¶
黄菊霜枝巳&KR0180;残瑞香紫笋政團欒盆池影裡看¶
<pb:KR4d0266_SBCK_040-8a>¶
題壁上字還成下字看¶
　　　曬衣¶
亭午曬衣晡褶衣栁箱布襆自携㱕妻孥相笑還¶
相問赤脚蒼頭更阿誰¶
　　　讀張文潜詩¶
晩愛肥仙詩自然何曽繡繪更琱鐫春花秋月冬¶
氷雪不聽陳玄只聽天¶
山谷前頭敢説詩絶稱潄井掃花詞後來全集教¶
渠見别有天珍渠得知¶
　　　壬戌人月南溪暮景¶
<pb:KR4d0266_SBCK_040-8b>¶
坐㸔青天起白雲化成龍子鈒銀鱗霎時塞得青¶
天滿只見龍鱗不見身¶
春暖溪暄出小魚沉浮上下巧相娱一跳一浪錢¶
來大開作瑶環忽丈餘¶
翡翠驚飛不作行沙鴎亂下自成&KR0031;一天霞綺沉¶
波底便是西川濯錦江¶
　　　雨後至溪上¶
夜雨無端忽曉晴南溪便長半篙清斜衝亂石雪¶
霜碎快㵼深陂金玉聲慢處囬頭縈作漩急邊眨¶
眼不留行李成覷着如何畫却是詩中畫得成¶
<pb:KR4d0266_SBCK_040-9a>¶
　　　寄題太和宰趙嘉言勤民二圖¶
歳歳桃花水到時野航客子命如絲趙侯小試濟¶
川手雪浪翻天不濺伊¶
　　　右題通濟渡舩圖¶
半山辱國賣叢祠鍾歩諸坊卷酒旗村裏山農語¶
音好孔方兄巳赦鵝兒¶
　　　右題停罷坊場圖¶
　　上元前一日游東園看紅梅¶
欲折紅梅朶看來不忍攀週迴尋四處恰得一枝¶
繁¶
<pb:KR4d0266_SBCK_040-9b>¶
偶看紅梅到小園憑欄送眼過前村山頭茅屋隔¶
孤&KR0035;籬外行人出半身¶
兒牽黄犢父擔犂社鼓迎神簇紙旗不是豊年那¶
得此今春大勝去春時¶
　　　南溪薄晩觀水¶
誰將沙礫壅隄斜水怒衝隄自決沙無數小魚齊¶
亂跳瑠璃盤底簸銀花¶
　　　溪邊月上¶
正月十四夜如何月便團似知吾軰出頭借上元¶
看¶
<pb:KR4d0266_SBCK_040-10a>¶
片子黄金餠看來只管髙忽然落溪水雜碎作銀¶
濤¶
　　　同才翁弟游東園¶
東園花徑半莓苔老子多時不到來一巷江梅都¶
落盡秪今開底是紅梅¶
　　　近故太師左丞相魏國文忠京公挽歌辞¶
孝廟深知巳今皇正宰官一言能定國二聖得重¶
懽立節山相似容人海未寛至今死諸葛虜使膽¶
猶寒¶
鎮蜀&KR0031;清献囬天再子明何曽動聲色一笑付權¶
<pb:KR4d0266_SBCK_040-10b>¶
衡臨絶縁憂國平生不近名中興賢相傳日月奪¶
光精¶
柏府公峩豸荆溪我把麾聞風無半面折簡兩相¶
知偕掾膠投漆分襟雲與泥樓成扁山浦灑淚欠¶
題詩¶
　　　近故魏國夫人盧氏挽歌辞¶
胄出開元相賢稱魏國嬪秪教紀彤管不見轉鴻¶
鈞&KR0050;葛春風裡蘋蘩南澗濵古今書列女仁孝㡬¶
何人¶
唐代崔家母升堂乳阿姑姑言吾報婦孫孝婦如¶
<pb:KR4d0266_SBCK_040-11a>¶
吾此叚前無古夫人獨與俱秪看&KR0087;國語更恐李¶
唐無¶
素節勤仍儉清風冷似氷秋衣孟光布夜績敬姜¶
燈拱木霜何早同塋雪政凝&KR0048;君一䕫足再看九¶
霄鵬¶
　　　東園探桃李¶
偶逢李徑一花開從此東園日日來更約桃花同¶
坼好紅紅白白兩相催¶
有花無葉也孤寒有葉無花草一般最是桃花饒¶
態度醉紅嬌緑惱人看¶
<pb:KR4d0266_SBCK_040-11b>¶
　　　李花¶
李花宜逺更宜繁惟逺惟繁始足看莫學江梅作¶
踈影家風各自一般般¶
　　　春晴¶
日透微風暖風揉嫰日佳秪知趲桃李不道落梅¶
花¶
　　　寄題太和丞公沈君公館亭䑓四詠¶
蒼髯秦大夫瘦骨孤竹君主人似二子二子似主¶
人¶
　　　　右真清亭¶
<pb:KR4d0266_SBCK_040-12a>¶
秋月弄長江平地㸃逺岫賛府詩句中字字江山¶
秀¶
　　　　右特秀亭¶
紅雨未隨風白雪忽滿枝秪今正月尾政是断腸¶
時¶
　　　　右成蹊亭¶
庭散帋尾騖牎聚案頭螢無端循除水也學夜誦¶
聲¶
　　　　右讀書䑓¶
　　　寄題分冝李克明上舎髙居二詠¶
<pb:KR4d0266_SBCK_040-12b>¶
想見謫仙裔卷簾&KR0031;眼寒雲山千疊碧飛舞入欄¶
干¶
　　　　右不礙雲山樓¶
一鳳領四雛夜作吾伊聲梧桐髙拂日好去瑞堯¶
庭¶
　　　　右東塾¶
　　　春寒¶
風日晴暄一併來桃花告報李花開待君減盡衣¶
裘了夜半春寒特地囬¶
　　　和張寺丞㓛父八絶句¶
<pb:KR4d0266_SBCK_040-13a>¶
約齋太瘦古僊真寄我詩篇字字新受業陳三能¶
㡬日無端参換謫仙人¶
古來官職妬詩篇二物&KR0031;違不肯全君被詩篇折¶
官職如何又寄一新編¶
與子相望天一方有書無使倩誰將㱕鴻欲下還¶
飛去不作書郵有底忙¶
金華不敢比東坡此後東坡爾許多擾擾胸中百¶
周孔不愁栁栁笑人何¶
門訊南湖作麽生日撞金玉奏英莖無人打殺淨¶
飯子放出渠頭七步行¶
<pb:KR4d0266_SBCK_040-13b>¶
新歳南湖春又濃海棠舊入我詩中别來若有相¶
思字寄與江西花信風¶
湖邉花底舊論詩再要尋盟今若為道是鶯啼無¶
㸃淚教鶯聞此也垂洟¶
断當湖山我與公問公别後却誰同一生海内金¶
石友萬事人間牛馬風¶
　　　謝襄陽帥楊侍&KR0048;轆轤体¶
合志同宗憶嗣清尋盟継好感難兄関西伯起今¶
夫子後世子雲重易經金薤銀鈎詒妙墨貂裘王¶
札寄交情本朝未有楊家相留待公㱕兩兩星¶
<pb:KR4d0266_SBCK_040-14a>¶
　　　王式之直閣不逺千里來訪野人贈以佳¶
　　　句次韻奉謝¶
君才陸海與潘江句裡芒寒萬丈長雪椀氷甌翻¶
筆墨錦機綉叚出肝腸王家龍鳳重英特謝砌芝¶
蘭讓耿光相國登庸衣鉢在&KR0048;君努力續前芳¶
　　　寄題張縣尉敬之南昌官寺重新子真祠¶
　　　堂¶
梅&KR0048;絳節朝王䑓朝游五城暮九垓遺民香火荅¶
遺愛何年祠屋荒蒼苔剣津詩客子張子住持仙¶
壇判山水上書台斗大居士作縁氷漕皇華使二¶
<pb:KR4d0266_SBCK_040-14b>¶
䑓併檄孔家兄經始新祠不日成西山南浦作賀¶
賔野梅官栁俱驩聲¶
　　　送趙吉州判院噐之移利路提刑¶
趙侯邁徃隆準孫未年五十專三城千里秋毫無¶
遁情兩眼洞照如秋鷹何須奮髯走百吏棠隂畫¶
寂清如水年年州人喫賤米侲子蹈歌凍黎喜去¶
冬苦暖未有梅使君一笑梅花開夜吹平地一尺¶
雪留下豊年今歳囬使星移照天西去白鷺青原¶
遮不住即隨丹詔㱕握蘭遂持紫橐甘泉班¶
　　　雨中入城送趙吉州噐之¶
<pb:KR4d0266_SBCK_040-15a>¶
拂溪楊栁縷生金欄路山礬香殺人不是衝泥送¶
行客外頭放過若干春¶
村店農忙半不開入城客子去還來阿耶烏傘兒¶
青笠賣却松柴買菜囬¶
　　　宿城外張氏莊早起入城¶
燈火頻挑只管残雨聲終夜惱空山幸䝉曉月多¶
情白又遣東風抵死寒¶
破店無雞報五更只將夢覺當雞鳴匆匆上却藍¶
輿子隔壁人家政睡聲¶
眠雲&KR0613;石十餘年囬首抛官一瞬間送舊迎新也¶
<pb:KR4d0266_SBCK_040-15b>¶
辛苦一畨辛苦兩年閑¶
　　　次公滿秩来㱕偶上巳寒食同日父子小¶
　　　酌¶
又是一年脩禊時何須曲水泛金巵遍嘗衆酒少¶
亦醉坐到三更眠未遲上巳巧當寒食日春風慳¶
放牡丹枝白頭父子燈前語忘却江湖乆别離¶
　　　送金元度教授辭滿赴部改秩¶
金華唐吕兩儒先夜半黄梅君併傳不日經筵重¶
坐席蹔時黌舎冷無氊引班曉漏槐楓裡出宰春¶
風桃李邉莫遣垂楊知别恨一篙新漲觧㱕舩¶
<pb:KR4d0266_SBCK_040-16a>¶
　　　嘗荼䕷酒¶
　　予與客嘗荼䕷酒客永其法因戲荅之¶
月中露下摘荼䕷㵼酒銀缾花倒垂若要花香薫¶
酒骨莫教玉醴濕瓊肌一杯墮我無何有百罰知¶
君亦不辞勑賜深之能幾許野人時復一中之¶
　　　劉季澄投贈新詩次韻為謝¶
君操筆來啟新畬耕徧西溪萬卷餘藜杖芒鞵來¶
得得栁風花雨政踈踈是家人物孫如祖驚代詩文¶
我愛渠努力收科無早晩不須燈下獨長嘘¶
　　　餞洪帥張伯子華學尚書移鎮京口¶
<pb:KR4d0266_SBCK_040-16b>¶
周家天球祗一隻張家今有&KR0031;白璧前稱紫薇後¶
文昌衙官二陸僕兩唐金章玉句迭清鏘天孫雲¶
機織錦裳松心竹節爭老蒼氷壺水鏡明秋霜君¶
不見于湖先生掌綸綍二典三謨纔一筆君不見¶
篤素先生立朝端五臣十亂半武間聽履星辰践¶
台斗翻身鳳池屈伸肘夢入飛雲卷雨簾袖却築¶
巖作霖手滕王閣上唐阿舒春生秋殺震江湖吏¶
部未見張尚書春生儘有秋殺無江西十州百萬¶
户父非姓召母非杜也秪周人兩句詩豈弟君子¶
民父母又去南徐作好春落霞秋水亦眉顰南徐¶
<pb:KR4d0266_SBCK_040-17a>¶
父老錯欣欣玉皇催渠轉鴻鈞¶
　　　春雨不止¶
無計柰何春日長宰予介紹謁羲皇蟻纔問陣天¶
又雨蜂欲舂糧花政香¶
春雨如毛又似埃雲開還合合還開怪來春晩寒¶
如許無頼桐花領取來¶
　　　蹈青¶
兩換溪溪玉花呈嶺嶺春秧田暄處早茅屋&KR0024;痕¶
新¶
　　　寒燈¶
<pb:KR4d0266_SBCK_040-17b>¶
老穉都眠我獨醒寒燈半㸃伴三更雙花忽作蜻¶
蜓眼孤熖仍懸玉膽瓶¶
　　　雨夜獨酌¶
清明未到未和柔過了清明春又休燭下看花徧¶
有思醉中聽雨也無愁¶
　　　瓶中淮陽紅牡丹落盡有歎¶
只愁風雨妬花枝翦入瓷瓶養却伊更下重簾深¶
閉閤忽然花落又關誰¶
眼中姚魏過匆匆只有淮陽打底紅杜宇一聲花¶
睡醒却教老子怨東風¶
<pb:KR4d0266_SBCK_040-18a>¶
又是明年看牡丹未開芍藥怪春寒落英滿地不¶
須掃一片蔫紅也足觀¶
　　　寄題龍泉李宗儒師儒槐隂書院¶
龍泉二李継謫仙朝議朝散相後先鳳雛二妙継¶
乃祖宗儒師儒賢弟昆手種兎目今幾年日茹葉¶
淘呻断編隂似王家三&KR0035;緑異時官職追前躅花¶
作唐人八月黄來歳能書催趣裝¶
　　　李師儒上舍稽古堂¶
青楓金刹依然在黄石圯橋元不改只有謫仙稽¶
古堂兵燒水毁草&KR0035;荒二大夫家有孫子去珠復¶
<pb:KR4d0266_SBCK_040-18b>¶
還堂再起朱甍碧瓦拂金波牙籖玉軸柱銀河山¶
鬼吹燈聽夜誦秋&KR0480;献頴供晨哦向來二李名父¶
子今來二李佳兄弟䳭鴒&KR0031;去集上林李家大夫¶
看二二¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集卷第四十終¶
