# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:11.684120
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 37
#+PROPERTY: FILE SB04n0515-037誠齋集-卷第三十七.
<pb:KR4d0266_SBCK_037-1a>¶
誠齋集巻第三十七¶
　　　　　　廬陵楊　万里　廷秀¶
　詩¶
　　退休集¶
　　　二月十日留子西材翁二弟晚酌¶
丁流迷沉一小炷聚作香雲散香霧清尊相屬對¶
花前政是一年春好處海棠初試川様粧垂絲新¶
出濯錦江杏花欲落桃李拆牡丹未拆巳國香酒¶
行莫忙且一琖一琖一畨一行散徧行九徑却重行¶
莫遣一花不相見酒教少酌花多看看盡千花却¶
<pb:KR4d0266_SBCK_037-1b>¶
深勸今宵無月不須燈千樹李花如晝明¶
　　　登度雪䑓下臨桃李徑¶
桃花夾外李當中三徑花開兩徑紅獨繞畫簷無¶
箇事自攜團扇撲黄蜂¶
　　　萬花川谷海棠盛開進退格¶
四面週遭國艶叢危亭頓在艶叢中天開錦幄三¶
千丈日透紅粧一萬重積雨乍晴偏楚楚東風小¶
緩莫怱怱為花一醉非難事且道花醲復酒醲¶
　　　積雨小止暫到東園雨作急㱕¶
咫尺東園千里遙欣逢小霽路逍遙鷺穿秧稻新¶
<pb:KR4d0266_SBCK_037-2a>¶
黄脚蟲秃金沙嫰紫條城市簷間堪繫䌫山溪夜¶
半失危橋怱怱行散還皈去一陣飄蕭不見饒¶
　　　四月二十八日祠禄秩滿喜罷感恩進退¶
　　　格¶
隨牒江湖四十年&KR0009;名䑓閣兩三畨全家廩食皆¶
天賜晚歳祠官是地仙匹似分司轉閑散也無拜¶
表及寒温明朝更省毛錐力十字名銜尚請錢(白/樂)¶
(天得分司官作詩夸拜表行香寒温之外並無職/事未知今日祠官併行香拜表亦皆不赴予以中)¶
(大夫秘閣修撰提舉隆興府玉隆/萬壽官辞滿繫階遂省十字云)¶
　　　荷池小立¶
<pb:KR4d0266_SBCK_037-2b>¶
池小泉多强欲留留他不住恣他流荷盤不放荷¶
尖出穿破盤來却又休¶
　　　贈閤皂山&KR0568;雲道士詩客張惟深¶
閤皂峰頭半朶雲化為道士到吾門問渠真箇如¶
雲&KR0568;為許隨風處處村¶
羽客來從閤皂山慇懃告訢病詩癲古今此病元¶
無藥癲到隂何便是仙¶
　　　料理小荷池¶
側塞浮荷更泛苔為芟數路水痕開魚児便喜新¶
開港繞去繞來千百囬¶
<pb:KR4d0266_SBCK_037-3a>¶
　　　六月十六日夜南溪望月¶
溪水留我住溪月愁我皈望後月更佳昨宵未為¶
竒大都月色好一歳能幾時人散長是早月來長¶
是遲初出如大甕纔露金半規不知獨何急下如¶
有人推忽然脱嶺尖行空安不危似愛溪水淨下¶
浴青瑠璃明珠徑餘尺沈在千頃陂我欲刺𩀱手¶
就溪取團暉白小忽乱跳碎作萬金徽須㬰波痕¶
定化為水銀池夜乆看未足風露欺病肌我能尚¶
小留瘦藤歌式㣲一笑顧群從來夕肯集兹¶
　　　送吉守趙山父移廣東提刑¶
<pb:KR4d0266_SBCK_037-3b>¶
越䑓海山清更雄曲江間出曲江公憲䑓師表光¶
且耿濂溪留下濂溪井趙俣端是宋間平妙年䇿¶
名千佛經陽春有脚來江城銀漢乗槎移使星嶺¶
上梅花莫遲發先遣北枝迎玉節&KR0009;聲多賀㡌子¶
峯今歳峯頭有霜雪(提刑衙後一/峯名㡌子)¶
　　　擬吉州觧試秋風楚竹冷詩¶
客子征行日偏逢楚水秋一風來瑟瑟萬竹冷脩¶
脩吹作清霜骨聲酣古渡頭班林寒欲裂碧節爽¶
還幽不復披襟快長懷落㡌愁少陵詩思苦送别¶
更㝠搜¶
<pb:KR4d0266_SBCK_037-4a>¶
　　　題星子縣黄宰世髙問政堂¶
黄子儂故人危子儂門生向來同登漱玉亭銀河¶
洗面醉不醒四年二子不見面過眼光隂掣飛電¶
今晨忽得問政碑黄子作堂危子詞危子筆力乃¶
爾進黄子佳政不須問&KR0009;言二子各努力古人也¶
是人作(音/佐)得¶
　　　大丞相益國周公訪予於碧瑤洞天劉敏¶
　　　叔冩以為圖求予書其後¶
平叔曽過魏秀才何如老子致元台蒼松翠竹青¶
苔逕也不𫝊呼宰相來¶
<pb:KR4d0266_SBCK_037-4b>¶
　　　丞相周公招王¶
　　　寄以長句¶
素娥大作中秋節一夜廣寒桂花發天風吹墮緑¶
野堂夜半瑤堦丈深雪梅仙不知天尚秋只驚香¶
雪㸃搔頭笑隨玉妃照粉水洗粧同入月中游晋¶
公賞梅仍賞桂獨招子猷雪前醉明朝有客訴天¶
公不喚香山病居士¶
　　　寄題開州史君陳師宗柴扉¶
屋是茅一把門是柴一束是間著宇宙太倉半粒¶
粟五聞陳家扉様似陶家屋孤松不須𩀱五柳何¶
<pb:KR4d0266_SBCK_037-5a>¶
用六竹籬東復東添種數叢菊䞉肯蚤皈來盈尊¶
酒初緑¶
　　　寄題吳仁傑架閣玩芳亭¶
洞庭波上木葉脱巫山宅前野花發子規啼殺不¶
見人空令千載憶靈均春蘭九畹百畒蕙自榮自¶
落誰能佩澤國(東/山)最上頭有客玩芳杜若洲扁舟¶
夜上人鮓甕手掇騷人衆芳種皈來夢到閬風䑓¶
靈均花草和露栽寄言衆芳未要開更待誠齋老¶
子來¶
　　　題子文弟南溪竒&KR0026;¶
<pb:KR4d0266_SBCK_037-5b>¶
行盡三江與五湖江湖元只近吾居一陂秋水鎔¶
銀汁萬里青天落玉壷毎約弟兄人定後恣看風¶
露月來初老夫詩句休拈出漏&KR0165;南溪竒&KR0026;圖¶
　　　賞菊¶
老子平生不觧愁花開酒熟萬縁休更教不為黄¶
花醉枉却今年一片秋¶
菊花肯為别人黄長怨先生不断腸兩鬢盡凋無¶
地挿一杯細嚼入神香¶
菊生不是遇淵明自是淵明遇菊生歳晚霜寒心¶
獨苦淵明元是菊花精¶
<pb:KR4d0266_SBCK_037-6a>¶
物性從來各一家誰貪寒瘦厭妍華菊花自擇風¶
霜國不是春光外菊花¶
　　　白菊¶
白菊初開也自黄開來開去白如霜小蜂劣得針¶
來大不怕清寒嗅冷香¶
霜後黄花頓不中獨餘白菊闘霜濃與霜更鬭晴¶
天日鬭得霜融菊不融¶
　　　芙蓉盛開戯簡子文克信¶
芙蓉得雨一齊開開盡秋花客不來到得客來花¶
巳老晚粧猶可兩三杯¶
<pb:KR4d0266_SBCK_037-6b>¶
　　　曉&KR0009;芙蓉俓¶
晚粧&KR0180;困曉粧新火急來看趂絶晨夾徑花枝欺¶
我老競將紅露洒烏巾¶
芙蓉佳處不勝佳花不中蔵秪外斜恰似曲江聞¶
喜宴緑衣半醉戴宫花¶
　　　送簡壽玉主簿之官臨桂¶
蘭溪傾蓋杏風殘桂嶺離&KR0322;菊露寒聴子新詩過¶
夜半吹儂秋思入雲端徃吟平地千蒼玉還憶孤¶
舟一釣竿四海如今習鑿齒大官莫作小官看¶
柴門草徑儘莓苔不放黄塵俗子來詩客清晨衝¶
<pb:KR4d0266_SBCK_037-7a>¶
雨入梅花一夜為君開飄蕭落葉殘燈火陸續清¶
談濁酒杯二十六年纔四見驪駒抵死秪相催¶
　　　殘菊¶
腸断黄花霜後枝花乾葉悴兩離披一花忽秀枯¶
叢裏更勝初開乍見時¶
　　　秋圃¶
何處秋深好山林處士家青霜紅碧𣗳白露紫黄¶
花一熟讎頻雨朝晴禱暮霞連霄眠不著猶自愛¶
新茶¶
　　　與侯子雲溪上晚步¶
<pb:KR4d0266_SBCK_037-7b>¶
人入溪園自掩門溪流新落兩三痕杖藜紫菊霜¶
風徑送眼丹楓夕照村行住忽然忘近逺隂晴未¶
肯定寒暄多時不出今聊出牧子樵児一笑喧¶
　　　十一月朔早起¶
抛笏投簮四見秋宦情世味兩俱休塵隨日影穿¶
牎喜葉巻風聲刮地愁文武自勻香底火聖賢教¶
帶老時篘夜來冨貴非人世夢釣滄浪雪滿舟¶
　　　新晴¶
瑤霜珠露兩相鮮玉宇金鉦萬里寛欲作(音/佐)一晴¶
多少日早知秪費數朝寒暴禾&KR0163;裏鷄豚樂試筆¶
<pb:KR4d0266_SBCK_037-8a>¶
牎前紙墨乾兒女莫餐新淅飯打頭荷甔且輸官¶
　　　嘲蜂¶
薰籠供藥較香些引得蜂児繞室譁笑死老夫緣¶
底事蜂兒專用鼻看花¶
　　　留蕭伯和仲和小飲¶
野果山&KR0188;未要多濁醪清酒儘從他不於兩琖三¶
杯裏柰此千愁百惱何山倒莫教扶玉樹尊空别¶
得借銀河少陵一語君知麽不見堂前東逝波¶
誰曽白日上青天誰羨千鍾况萬錢要入詩家須¶
有骨若除酒外更無仙三杯未必通大道一斗真¶
<pb:KR4d0266_SBCK_037-8b>¶
能出百篇李杜飢寒纔幾日却教冨貴不論年¶
　　　新晴東園晚步¶
一月秋隂一日晴山禽相賀太丁寕不愁白髪千¶
莖雪隨喜黄庭一巻經晚霧薄情憎逺嶺夕陽死¶
命戀危亭孤吟道是無人&KR0116;松竹喧𫝊菊細聼¶
忙裏清流也帶塵閑中底物不長新水將𣗳影揮¶
空帚楓換秋容作好春自是不皈㱕便得老來下¶
筆筆如神鸎花煎煼無虗日賤相誠齋一老人¶
　　　新霜¶
得得今年未有寒天公小靳不全判欲呈瑞雪飛¶
<pb:KR4d0266_SBCK_037-9a>¶
花様先遣濃霜起草看瓦脊生塵緫瓊玉梅梢著¶
粉忽琅玕老夫到老嫌冬熱十指朝來出袖難¶
　　　餐霜醒酒¶
宿酒朝來醉尚殘胸懷眊矂腹仍煩牡丹壇上欄¶
干脚自刮霜毬衮舌端¶
　　　梅菊同挿硯滴¶
兩枝殘菊兩枝梅同入銀甖釀玉醅待得陶泓真¶
箇渴二花酒熟與三杯¶
　　　冬至霜晴¶
油簾雪白日華紅老子良圖策俊功自曬綿裘并¶
<pb:KR4d0266_SBCK_037-9b>¶
衲袴誰知衣桁是薰籠絶憐寒菊枯根底留得殘¶
霜過日中舊説冬乾年定濕試將今歳試南翁¶
　　　朱伯勤同子文弟㓜楚姪來訪　書事¶
板橋再葺岸頭横茅屋新添𣗳外明山勢追囬一¶
溪水波光飛到萬花亭沉煙久冷爐猶馥簾子閑¶
垂脚自平坐看千林緫黄落只餘蘭蕙向人青¶
　　　與伯勤子文㓜楚同登南溪竒&KR0026;戲道傍¶
　　　群兒¶
䰒鬆睡眼熨難開曵杖縁溪啄紫苔偶見群兒聊¶
與戲布衫青㡳捉將來¶
<pb:KR4d0266_SBCK_037-10a>¶
　　　曉行東園¶
霜後前林一向踈丹楓落盡况黄梧犯寒侵早看¶
残菊怕熱平生不擁爐老眼讀書長作睡病身得¶
酒忽全蘇好詩排闥來尋我一字何曽撚白鬚¶
　　　至後十日雪中&KR0026;梅¶
小𣗳梅花徹夜開侵晨雪片趂花囬即非雪片催¶
梅發却是梅花喚雪來琪𣗳横枝吹腦子玉妃乗¶
月上瑤䑓世間除却梅梢雪便是永霜也帶埃¶
　　　飲酒¶
今日偶不飲無事亦有思偶然舉一杯事至我不¶
<pb:KR4d0266_SBCK_037-10b>¶
知豈獨忘萬事此身亦如遺此酒本何物&KR1045;先麯¶
還隨飯秫秪醒眼嚼麴無醉時秫麴偶相逢清泉¶
媒妁之不知獨何神幻出忘世姿莊周不須周惠¶
施不須施貴賤與死生不齋元自齊我本非搢紳¶
金華牧羊兒秪坐讀詩禮一出不得皈㱕來今四¶
年似早其實遲海中無蓬萊蓬萊在酒池今夕一¶
杯酒乗風駕雲旗猶遭世縁&KR0350;未掛神武衣¶
　　　雪後領兒軰行散¶
今日意不愜出游聊逍遙父子自爲伴何須外招¶
邀過溪足小倦臨流坐危橋囬頭顧五廬竹𣗳翳¶
<pb:KR4d0266_SBCK_037-11a>¶
草寮獨有萬花亭巋然出山椒髙陂㵼溪水環佩¶
鏘瓊瑤飛流迸空起平水和天搖㫪淙到潭底勢¶
盡自浮漂&KR0521;眼沸不停雪山湧還消近&KR0026;絶洶洶¶
逺聼漸蕭蕭忽逢緑頭公𢹂孥鼓丹橈喧呼葦間¶
出得意似見驕我行為小立流魚偶𩀱跳人物各¶
自適兹游定誰超¶
　　　中塗小歇¶
山僮問游何許村莫問何許伹出門脚根倦時且¶
小歇山色佳處須細看道逢田父遮儂住説與前¶
頭看山去寄下君家老瓦盆他日重游却來取¶
<pb:KR4d0266_SBCK_037-11b>¶
　　　雲際寺前山頂却望幡竿鷓鴣¶
　　　諸山¶
幡竿嶺帶鷓鴣山雪後霜前紫翠間自掇胡床移¶
好處莫教漏眼一煙鬟¶
逺近青山列𦘕屏近山濃抹逺山輕髙屏已出低¶
屏外更有孤峯出一層¶
　　　游雲際寺諸僧皆出因過田家¶
游徧諸峯欲晚霞倦投野寺覔煎茶更無一箇殘¶
僧在㱕路却投田舍家¶
　　　㱕路過南溪橋¶
<pb:KR4d0266_SBCK_037-12a>¶
霜風一動嶺雲開雲外樵歌暮更哀童子隔溪呼¶
伴侣併驅水牯過溪來¶
愛他風物重徘&KR0422;㱕路遲遲却快哉曲拆縁溪非¶
細好忽逢断岸却囬來¶
　　　荷池¶
小池歳晚石泉寒荷葉低垂緑柄乾一似漁人暮¶
㱕後敗蓑破笠掛魚竿¶
　　　簷滳¶
簷滴踈踈亦㡬何滴將苦砌出圜窠就中漱滌偏¶
精巧泥土都無石子多¶
<pb:KR4d0266_SBCK_037-12b>¶
　　　與山莊子仁姪東園香梅¶
仰𣗳看花不見梅聞香疑在别園開更行數步偶¶
囬首却被青松映出來¶
梅花不是雪家仙雪裏如何不怕寒凍脱龍髯氷¶
却海千花試與鬭來看¶
手種江梅五百窠小窠開早更花多就中一𣗳尤¶
清絶惱殺先生看殺他¶
步繞梅花徧一園得花妙處忽欣然元來别有看¶
花眼笑向山莊死不𫝊¶
　　　歳暮皈自城中一病垂死病起¶
<pb:KR4d0266_SBCK_037-13a>¶
　　　遣悶¶
索居猶寡&KR0172;巾車入城闉親舊乆不見一見交相¶
欣挽衣招我飲惟恐我出門不招我亦徃不留我¶
亦存慇懃復如許不住我豈真是時梅始花吹香¶
落金尊酒冽肴果富咀啜俱芳珍丞相我知已大¶
守吾故人言非汰塵雜塵雜不入言初談聖賢髓¶
終談天地根而况衘杯酒不樂復何云¶
出郭雲尚明及郊日忽暮不思日晷短却信雲色¶
誤駿奔六七里逢店破亦住澆愁幸殘尊照睡聊¶
短炬荒雞喚野夢晨起念速步升車乃復下故疾¶
<pb:KR4d0266_SBCK_037-13b>¶
動中腑昏眩懔欲絶低&KR0422;不能去僮僕强我皈偶¶
不隕中路老至猶𠋣强疾在自不悟及兹一委頓¶
去死僅寸許人生信浮脆可笑何足懼所懼棄官¶
晚行樂今巳遽¶
食罷游東園慨然傷我懷昨日卧病時自謂不復¶
來入門大風起萬松聲頓哀病骨念不堪欲行重¶
(裴徊/裴徊)南齋前小倦坐苔堦齋前花不多亦有兩古¶
梅似知我至此頃刻忽盡開多情梅間竹偃風特¶
竒哉不知喜風舞為復怯風囬萬象皆迎春我獨¶
老病催明日能來否且皈撥爐&KR0069;¶
<pb:KR4d0266_SBCK_037-14a>¶
病起行不得坐乆情不舒倔强妻子前欲扶羞索¶
扶且呼斑竹君寸步與我俱逺行亦未决聊復循¶
庭除平地誰云&KR0116;陟降即少徐平生四方志八極¶
視若無西飛折若木東厲騎鯨魚即今卧藜床一¶
起還九嘘力憊志猶在床頭尋湛盧¶
　　　丙辰歳朝行東園¶
元日扶衰看早春嫰苔一徑落梅新何人舞罷凌¶
波襪蹈匾真珠滿緑絪¶
　　　題張坥夫&KR0254;莊圖三首¶
百里青山十里溪荷花萬頃照紅衣臨平山下西¶
<pb:KR4d0266_SBCK_037-14b>¶
湖上揔被&KR0254;莊掇取㱕¶
花光泉響不相参城市山林難兩兼不分&KR0254;莊最¶
無頼一時奄有忒傷廉¶
花開還喜落還嗟君被&KR0254;莊惱却些何似老夫展¶
横軸一朝見盡四時花¶
　　　東園晴步¶
淺暖踈寒十日晴桃花紅暗李花明小蜂撲得渾¶
無益羽扇徒勞不作聲¶
金沙遶架卧春風節節新條出嫰叢一色勻排緑¶
瓶子忽然半縷漏深紅¶
<pb:KR4d0266_SBCK_037-15a>¶
　　　曉登萬花川谷看海棠¶
夜雨朝晴花睡餘海棠傾國萬花無館娃一様三¶
千女露滴燕脂洗面初¶
準擬今春樂事醲依前枉却一東風年年不帶看¶
花福不是愁中即病中¶
　　　走筆送趙正則司户來訪皈覲¶
　　　親庭¶
捧檄親庭㱕㡌斜肯臨破屋玉川家小留詩客三¶
杯酒試看山園㡬處花君到東湖與南浦時當芍¶
藥替金沙却來書滿参卿考徑泛銀河狂斗槎¶
<pb:KR4d0266_SBCK_037-15b>¶
　　　東園社日¶
風雨摧殘桃李枝東園無𣗳不離披海棠過後殘¶
花在恰似上春初發時¶
　　　觀社¶
作社朝祠有足&KR0026;山農祈福更迎年忽然簫鼓來¶
何處走殺兒童最可憐虎面豹頭時自顧野謳市¶
舞各爭妍王侯將相饒尊貴不博渠儂一餉癲¶
　　　上巳後一日同子文伯莊永年步東園¶
兄弟相過看牡丹牡丹看了看東園攀翻花木來¶
還去九徑還行十八畨¶
<pb:KR4d0266_SBCK_037-16a>¶
九徑隂隂一一穿前談後笑各欣然緩行不是身¶
無力滿地殘紅不忍前¶
只愛酴醿雪作葩不知雪後减金沙春皈道是無¶
情著試看游絲舞落花¶
　　　積雨小霽¶
雨足山雲半欲開新秧猶待小暄催一𩀱百舌花¶
梢語四顧無人忽下來¶
　　　題劉髙士看雲圖¶
　　茅山詩人凝神高士劉先覺遭遇¶
　　孝宗皇帝嘗因宣召講莊子輒進苦口之言¶
<pb:KR4d0266_SBCK_037-16b>¶
　　曰親君子逺小人近莊士踈嬖倖此可以道¶
　　家者流俟之歟慶元丙辰三月二十二日次¶
　　謝艮齋韻書看雲圖後¶
偶為看雲且罷琴萬山寒隔一溪深誰言嚥月餐¶
雲客中有憂時致主心¶
　　　送黄巖老通判全州(自號白/石居士)¶
瀟湘之山可當一枝筆瀟湘之水可充一硯滳白¶
石得官斑竹林天錫筆硯供醉吟好將湘山㸃湘¶
水灑滿青天一張紙䑓家旁搜清廟珍竒珍墮在¶
湘水濱烏衣樞相今水鏡手提一道人材柄外䑓¶
<pb:KR4d0266_SBCK_037-17a>¶
况復有三賢看即吹&KR0821;送上天皈來肯過誠齋裡¶
分似錦囊新句子¶
　　　送劉北秀¶
劉子過逢二十年别來風月幾千篇黄金賣盡延¶
賓友囊底何須看一錢¶
贈我盆花十小詩菖蒲一詠最清竒洞庭卷入堅¶
昆椀更巻青天入寸漪¶
　　　暑中早起東齋獨坐¶
松竹隂中逗曉光無風有露自生凉黄筠倚子十¶
二&KR0215;𠋣遍瑠璃皆滿霜¶
<pb:KR4d0266_SBCK_037-17b>¶
　　　誠齋待月¶
紅稠碧秀晴山園只有誠齋眼界寛月近竹梢偏¶
不上要人不看要人看¶
　　　六月晦日¶
今年六月熱全無不是雲隂即雨餘松葉落階休¶
掃動黄金線織滑氍毹¶
　　　&KR0009;題儋耳東坡故居尊賢堂太守譚景先¶
　　　所¶
東坡無地頓危身天賜&KR0058;山活逐臣萬里鯨波隔¶
希奭千年桂酒弔靈均精忠塞得乾坤破日月伴¶
<pb:KR4d0266_SBCK_037-18a>¶
渠文字新秪箇短簷髙屋帽青蓮未是謫仙人¶
先生初落海南垂茅屋三間不到伊更有髙堂懸¶
畫像幸無過客首(音去/聲)新詩古來賢聖皆如此身¶
後㓛名屬阿誰底事百年譚太守却教賓主不同¶
時¶
　　　小池荷葉雨聲¶
午夢西湖泛煙水𦘕船撑入荷花底雨聲一陣打¶
踈蓬驚開睡眼初䰒鬆乃是池荷跳急雨散了真¶
珠又還聚幸然聚作水銀泓㵼入清波無覔處¶
　　　贈左元規¶
<pb:KR4d0266_SBCK_037-18b>¶
誰道古人今不如龍生龍駒鳯鳯雛太冲千載有¶
孫子筆端真可四三都向來鹿鳴首送渠至今銀¶
&KR0129;𩀱袖烏會逢玄晏為拈出殿前作賦聲第一¶
　　　八月十二日夜誠齋望月¶
儳近中秋月已清鴉青幕掛一團氷忽然覺得今¶
宵月元不黏天獨自行¶
　　　蛩聲¶
誠齋老子一皈休最感蛩聲五報秋細聴蛩聲元¶
自樂人愁却道是他愁¶
　　　送王子林節推官融水¶
<pb:KR4d0266_SBCK_037-19a>¶
桂嶺梅花欲爭發融水幕賓來訪别可憐疋馬犯¶
霜風吟徧梅花更吟雪我如病蚕巳三眠作繭不¶
就黏壁乾君如雲表秋徤鶻政好&KR0366;扶整羽翰中¶
書落筆看給札皈時過我聊投轄¶
　　　&KR0009;餞湖廣緫領張子儀少卿赴召¶
君不見紹興初載毘陵公亂後身作夾日龍㓛存¶
社稷報不盡秖遣千載髙清風當家衣鉢付誰子¶
蘭砌孫枝渾是似哦詩五字如淵明讀書萬巻如¶
子美士飽木牛今㡬年月昇金掌皈九天胡不令¶
舍人咄咄趣行李早上星辰聽珠履¶
<pb:KR4d0266_SBCK_037-19b>¶
　　　偶生得牛尾貍献諸丞相益公侑以長句¶
風林露圃天欲霜柿紅栗紫橘弄黄老夫忍饞不¶
忍嘗丁寕籩人莫取將朝來栗姬羽化去逋其木¶
奴三百户烏椑士子散如煙検校不知渠去處山¶
僮相𫝊皂衣郎字曰季貍氏竒章上𣗳千囬一霎¶
强連夜剽掠積廼倉并吞又向黎侯國羅人救黎¶
遂禽獲白茅面&KR0350;來献俘玄端貂裘瓠肥白觧驂¶
薦渠登相門立談封作糟丘君旁招披緜拉通印¶
日侍尊爼嬉平園玉肌生憎麄手削須防東坡誦¶
寃著(平園乃益/公園名)¶
<pb:KR4d0266_SBCK_037-20a>¶
　　　題益公丞相天香堂¶
　　益公新植洛中絶品牡丹數十本作堂臨之¶
　　誠齋野客楊万里請名以天香且為賦長句¶
君不見沉香亭北專東風謫仙作頌天無㓛君不¶
見君王殿後春第一領袖衆芳捧堯日此花司春¶
轉化鈞一風一雨萬物春十分整頓春光了收黄¶
拾紫皈江表天香染就山龍裳餘芬却染山水郷¶
青原白鷺萬松竹&KR0013;渠染作天上香人間何曽識¶
姚魏相公新移洛中裔呼酒先招野客看不醉花¶
前為誰醉¶
<pb:KR4d0266_SBCK_037-20b>¶
¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集巻第三十七終¶
<pb:KR4d0266_SBCK_037-21a>¶
