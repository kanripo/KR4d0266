# -*- mode: mandoku-view -*-
#+TITLE: 誠齋集
#+DATE: 2015-09-23 10:23:47
#+PROPERTY: JUAN 85


聖徒論¶
　　　　顔子論上¶
論曰學至乎大足矣乎曰可以止未可以足也踰¶乎大
則荒故欲止安乎大則忘故患足君子之學¶至乎大而
<pb:KR4d0266_WYG_086-1b>
止矣雖然止而未足者樂心誘之也葢¶至其大則見其
大見其大則樂其大未見則未樂¶愈見則愈樂樂心之
長足心之消也人之未有得<md:KR4d0266_SBCK_085-1b>¶而足心生者無怪也彼未
嘗食熊掌也而强告之¶以熊掌之美彼固不肯以易膾
炙也非安於膾炙¶而不願樂於熊掌也未有以誘其願
而遷其安也人¶必食熊掌而後知天下之無味學必至
大學而後¶知天下之無學甚矣道之能誘人也至則見
見則¶樂人惟無所樂也有所樂則競而不厭故力焉而
<pb:KR4d0266_WYG_086-2a>
不倦非不倦也忘倦也競故禦焉而益勵挫焉而益振
窒¶焉而益决奪焉而益悲夫如是奚其足且¶大學無淺
深卑髙之序也有淺深卑髙之序者未¶離乎小學也何
也見其卑則非卑無見見其淺則<md:KR4d0266_SBCK_085-2a>¶非淺無見見非卑則
卑者不足照也見非淺則淺¶者不足臨也葢有隔而不
得者矣未有不隔而¶不見見而有不見者也見則無不
見矣而猶卑髙¶淺深之足存哉雖然至而後見耶吾¶以
為至至焉見次焉平地而觀天以為山之端即¶天也至
<pb:KR4d0266_WYG_086-2b>
乎山之端而後見有山而無天聞京邑之¶麗者謂與里
之市無異也至京邑而後見其異耳¶是故不至不見不
見不樂顔淵之問仁夫子一語之間¶仆藩牆去陛級徹
堂室而納之甚大之地付之¶以一日克己復禮天下歸
仁之事何其大也此君<md:KR4d0266_SBCK_085-2b>¶子之所驚也及顔淵領其大請
其目則不離於視¶聴言動之間儆於非禮而已又何其
小也此君子¶之所忽也惟其大而不驚此顔子之所以
獨往小¶而不忽此顔子之所以獨來何也已也者人之
<pb:KR4d0266_WYG_086-3a>
欲¶也禮也者天之理也仁也者性之覺也克而復復¶而
覺人者盡而天者還則天髙地下吾性之湛也¶雲行雨
施吾性之游也君臣父子仁義禮樂吾性¶之觸也一理
徹而萬理融當是之時一者非寡萬¶者非衆徹者非唱
融者非隨夫何故吾性之仁無¶寡也焉得衆無唱也焉
得隨至則皆至不至皆<md:KR4d0266_SBCK_085-3a>¶不至見則皆見不見則皆不見
至矣見矣頃刻而¶天下皆吾仁吾猶遲之而何驚於一
日而天下歸¶仁也哉雖然夫子於此遺顔子以其憂者
<pb:KR4d0266_WYG_086-3b>
也何也¶顔子領之而樂既樂而憂憂也者樂之生也非
樂¶之生憂也至其大見其樂而憂乎不得居也儆非¶禮
於視聴言動之間顔子也其求所以居其大者¶歟孟子
曰仁安宅也人有聞宅之安不得至則戚¶不得見則戚
至矣見矣而又曰吾將卜日而後居¶則向之戚徒戚而
已矣葢見而不居則宅自宅也¶於吾何有吾亦於宅何
有夫子指是宅以居顔子<md:KR4d0266_SBCK_085-3b>¶顔子而少緩於居則一動目
一搖足而失是宅矣¶得之之不易失之之不難豈不大
<pb:KR4d0266_WYG_086-4a>
哀耶是則顔子¶之憂也夫子曰吾見其進未見其止嗟
乎顔子有¶憂而夫子無憂矣謹論¶
　　　　顔子論中¶
論曰道可遇而不可傳非真不可傳也遇則可傳¶不遇
則不可傳矣何謂遇以吾道之有迎彼之有是¶謂遇遇
則不相距而不遇則不相受不相受而求¶相傳是煮石
以求其為粥也薪可盡釜可穿而粥¶不可成何也粥固
石之所必無也天下之事從其<md:KR4d0266_SBCK_085-4a>¶有而迎其有則其功易
<pb:KR4d0266_WYG_086-4b>
取其無而納以有則其功¶難而況於以道傳人而人傳
於不相受者耶葢不相¶受而求其傳吾雖絜然有以與
之彼則茫然不知¶所以受之吾雖昭然有以示之彼則
暗然不知所¶以覩之彼非不受不覩也彼固無以受無
以覩也¶舉珠玉以授無指而責其不翫指日月以示無
目¶而責其不仰可乎若夫手與目具者惟恐吾之不¶授
不示也授則受示則覩矣不惟授而後受示而¶後覩也
雖不授之猶將取之雖不示之猶將窺之¶何則彼固有
<pb:KR4d0266_WYG_086-5a>
以遇也手與珠玉遇則其取不可禁<md:KR4d0266_SBCK_085-4b>¶目與日月遇則其
覩不可閉大哉遇乎聖人以道¶而傳於人不有遇之何
以傳之雖然聖人之於人¶固不忍以不遇而不傳亦不
可以不遇而必傳不遇而不傳天¶下將以吾為絶不遇
而必傳天下將以吾為拂拂¶之則有所不勝而絶之則
又有所不悦聖人於此¶難矣哉以夫子而傳顔子顔子
之幸耶曰非顔子¶之幸也夫子之幸也何也夫子之無
難也何也遇¶而非傳也夫惟遇而非傳是以傳而必遇
<pb:KR4d0266_WYG_086-5b>
吾嘗觀¶夫子與回言終日而回不違其契葢如此也契
原¶於順順原於遇今夫日能消氷而不能消木豈日<md:KR4d0266_SBCK_085-5a>¶之
樂乎氷而怯乎木哉氷與日相受而木與日相¶捍故也
夫子之與回其日之與氷歟何其遇而順¶順而契也然
則回與夫子之契豈夫子之言能啓¶人而顔子之聴能
聴人也耶夫子之言能啓人也¶則難言之童子啓矣回
之聴能聴人也則車馬輕裘¶之言入矣然則夫子之言
言不以言回之聴也聴¶不以聴言不以言則言者天也
<pb:KR4d0266_WYG_086-6a>
聴不以聴則聴者¶亦天也以夫子之天觸回之天以回
之天感夫子¶之天是惟無合合則遇矣夫何違之有當
其未言¶回意已傳及其既言回意無外使夫子一言而<md:KR4d0266_SBCK_085-5b>¶已領矣而況與之言終日耶或者曰回何功於後¶學也
參如回則無孝經矣門人皆如回則無論語¶矣有經有
道猶不傳也回也日安於韶濩鐘磬之¶側而弗考弗擊
使有耳者無聞焉非過歟違生疑¶疑生問問生道而回
也不違也嗟乎道以言而通¶亦以言而塞非言之能塞
<pb:KR4d0266_WYG_086-6b>
道也聴之者塞之也一¶失而為訓詁再失而為辭章言
之盛道之衰也不¶有回之學何以使學者知有妙學哉
學者棄其學¶以學回之妙學則盛者衰衰者盛矣盛者
未衰而¶衰者未盛則回之無功於後學也宜也謹論<md:KR4d0266_SBCK_085-6a>¶　　　　顔子論下¶
論曰顔子勇者歟夫子曰顔氏之子有不善未嘗¶不知
知之未嘗復行也知不善而不能不行無勇¶也無勇而
知知而不去是徒知而已矣是故知之¶不如勇勇者患
<pb:KR4d0266_WYG_086-7a>
不知而已顔子知不善則不復行¶非勇歟曰非也顔子
知之極也勇足為顔子道哉¶今夫火樂於燥而怒於擊
愈擊則愈怒愈怒則愈¶樂勃然發於一熒之初而欣然
進於不可禦之勢¶此其勇非不俊也然勢方盛而雨驟
至則一息之¶間至於熄滅寒棄而不能以復振有所勇
者必有<md:KR4d0266_SBCK_085-6b>¶所怯也人之情初而勇久而習終則頽墮委靡
而¶不可起何則情固有怠也使顔子之於不善勇¶於去
其一怠於罷其二則勇不如怯勇足為顔子¶道哉是故
<pb:KR4d0266_WYG_086-7b>
勇於去不善不若安於去不善勇於去¶不善則必有所
不去安於去不善則無所不去顔¶子之去不善非勇也
安也然則顔子何以能安於¶去不善曰知之極也鴆之
能殺人也明矣而遇鴆¶以死者夷然飲之而不悟非喜
於鴆也非喜則曷¶為飲曰不知也知則不飲矣天下之
善何以異於水¶之可飲天下之不善何以異於鴆之不
可飲然人<md:KR4d0266_SBCK_085-7a>¶之於不善明憎之明踐之何也豈非天下之
不善¶或有似於善者耶不善之似善如鴆之似於水者
<pb:KR4d0266_WYG_086-8a>
似而不知不知而不疑則夷然飲之而死爾¶甚矣君子
之學急於致其知也知不善如知鴆則¶終身而不行其
不行非有所勉而能亦非有所思¶而喻思而後喻則夫
不喻者必出夫思之所不及¶勉而後能則夫不能者必
乘夫勉之所不繼顔子¶之不為不善無所不及亦無所
不繼去思去勉¶而惟照之以一知故不善之來迎者則
敗過者則¶逝攻者則堅彼敗且逝故初不能欺而不能
留<md:KR4d0266_SBCK_085-7b>¶吾堅故不可入夫使天下之不善雜至乎吾前而¶不
<pb:KR4d0266_WYG_086-8b>
能欺而不能留且不可入則不善之來曷嘗有而¶不知
知而復行哉大學曰致知在格物知茍極其¶致矣物奚
遁焉故曰顔子之知知之極矣知而不¶極猶未免不善
之欺飛蟲之觸牖而求出也其身¶去牖之外無毫髮之
間爾毫髮而有所隔則終日¶求達而不得達知而不極
雖其不知者毫髮也而¶於聖賢之真知則千萬里之絶
顔子之知極矣豈¶有毫髮之隔哉有毫髮之隔猶足以
為顔子病無¶毫髮之隔斯足以為顔子賀夫子曰顔子
<pb:KR4d0266_WYG_086-9a>
有不善<md:KR4d0266_SBCK_085-8a>¶未嘗不知知之未嘗復行所以賀顔子之無毫
髮¶之隔也歟謹論¶
　　　　曽子論上¶
論曰道不可易言也真則詣差則離道之難言¶不差之
難也夫子稱回之愚參之魯而聖人之傳¶乃愚與魯者
傳之學者求其説不得則曰愚與¶魯道之資也智與慧
性之翳也嗟乎言之似也而¶差也何也回之愚夫子葢
嘗言其如愚矣¶則回之愚豈其真而學者猶以為真也
<pb:KR4d0266_WYG_086-9b>
若參也魯¶夫子之言未及盡也執夫子未及盡之言而
以參<md:KR4d0266_SBCK_085-8b>¶為真魯參又何辭焉雖然參不病也學者病也右¶
愚魯而左智慧則納天下之人於莊周之瓦礫佛¶老之
寂滅也豈不病哉且參之魯豈其䝉然蚩暗¶然昧耶子
曰吾道一以貫之門人相顧莫知所依¶據而參也領之
以一唯䝉然蚩暗然昧者能之乎¶然則參非真魯者也
非魯而曰魯乃言語之不¶給文學之未敏歟言語之給
文學之敏君子非有¶廢也而非所先葢言語者道之級
<pb:KR4d0266_WYG_086-10a>
而級者非道也¶文學者道之寓而寓者非道也言語之
不給曰魯¶可也文學之不敏曰魯可也曰非道之賊也
非<md:KR4d0266_SBCK_085-9a>¶道之賊而亦非道之資人之資有所能能¶者事之資
也明者道之資也參之魯短於能者¶也非事之資而已
矣非事之資而移以為道之資¶道固無用於能亦何用
於不能哉謂能可以入¶道者妄也謂不能入於道者大
妄也道則有可¶以入道矣曰明是也參也能之短而門
人卓則其¶為道之資者以其卓者也今也取其短者而
<pb:KR4d0266_WYG_086-10b>
謂為¶道之資又欲去其卓者而謂為性之翳不知其所¶
謂翳者乃參之所以為資而其所謂資者乃參之¶無所
用於道者也今夫錐之鋭刀之利此物之敏<md:KR4d0266_SBCK_085-9b>¶者也然其
能不出於錐刀之用而已窮日之力以¶營焉曽不能以
燭跬步至於鏡其規不盈尺而天¶地之大萬象之衆秋
毫之微一照而洞見焉以為¶鏡往而鏡未始往以為物
來而物未始來非往也¶而無拒也非來也而無逃也則
明之功也錐刀有¶是哉雖然鏡之明也反而照焉則與
<pb:KR4d0266_WYG_086-11a>
錐刀何擇曽¶子之心鏡也曽子之心非明則一以貫之
之妙何¶以一照而洞見也則其所謂魯者亦不能為錐
刀¶之敏而已不能為錐刀之敏而以為道之資則錐¶刀
之鈍者亦可以為鏡乎且人之學於道惟根於<md:KR4d0266_SBCK_085-10a>¶一明也
去明則於道何徹焉謂智慧為性之翳則是¶欲反鏡以
求照也豈不誤天下之後學哉故曰言¶之似也而差也
子曰由之瑟奚為於丘之門門人¶不敬子路子曰由也
升堂矣未入於室也門人之¶敬不敬於吾子路無所損
<pb:KR4d0266_WYG_086-11b>
益也而門人可憐也聖¶人之言不心造其微而貌執其
粗聖人安能一一¶而盡也哉子曰參也魯夫子未及盡
也而遂謂¶真魯也參何病哉學者不學參之非¶魯而學
參之魯參誤學者耶學者自誤耶謹論¶
　　　　曽子論中<md:KR4d0266_SBCK_085-10b>¶論曰學道者必有以用道也學之而無所用之則¶親見
堯舜周孔而無所覿博極詩書禮樂易春秋¶而無所涉
洞貫仁義忠信而無所歸何也堯舜周¶孔道之人也六
<pb:KR4d0266_WYG_086-12a>
經道之林也仁義忠信道之器也¶見其人極其林洞其
器謂之不學不可也謂之¶不學道亦不可也學則學矣
用則未有以用也布之¶可以温故人取之以衣其身粟
之可以飽故人取¶之以實其腹今且有人積布而不衣
藏粟而不食則¶雖積藏如山而夫人者不免於凍餒而
死矣夫¶布與粟如丘山而不免於死非不富之罪也富
而<md:KR4d0266_SBCK_085-11a>¶不用其富之罪也學道而不用安以道為哉曽子¶曰
吾日三省吾身為人謀而不忠乎與朋友交而¶不信乎
<pb:KR4d0266_WYG_086-12b>
傳不習乎此曽子之始學也彼固有所用¶之也然則曽
子之用何所用用之者體之也體之¶者身之也學道而
至於體之以身夫然後道為吾¶之有矣故夫世之學道
者吾見其學道矣未見其¶有夫道也學而不能有則道
自道我自我也夫惟¶道即我而我即道者可以言道為我
之有以曽子¶之三省其身非省其身也省其身與道之
一二也¶身與道果一也曽子之幸也若猶二也曽子其
得<md:KR4d0266_SBCK_085-11b>¶不省乎省之則不二也且夫身與道為二者豈身¶非
<pb:KR4d0266_WYG_086-13a>
道而道非身哉道與身為一者又豈道自外至¶而身從中
受哉謂身非道則身安得有夫道謂道¶非身則道安得
有於身謂道自外至則有所至必¶有所見謂身從中受
則有所受必有所盈迎其至而無¶見也及其受而無盈
也則道非自外至而身非從¶中受也道非外而身非内
則不可謂身非道而道¶非身也身與道本一也一而二
者不察之過也二¶而一者察之功也子思曰鳶飛戾天
魚躍于淵上¶下察也人之一心察之之妙上際於天下
<pb:KR4d0266_WYG_086-13b>
極於淵<md:KR4d0266_SBCK_085-12a>¶無一理之逃也而況於反是而用之於吾身之¶
道乎匹夫有璧而櫝之於家既久而偶忘之不勝¶其困
而假匄於其隣自以為天下之至貧也而不¶知其富也
三年而忽憶其璧也出而鬻之一朝而¶獲千金夫千金
非自外至也匹夫之所自有也有¶千金而困於貧既貧
則富則察與不察也當其不¶察璧亦不亡及其既察璧
固自若道也者吾身之¶璧也學者有璧而弗察弗察而
忘者也曽子者有¶璧而日察之日察之而日憶之者也
<pb:KR4d0266_WYG_086-14a>
為人謀而忠¶與朋友而信傳道而必習學者豈無是哉
有而<md:KR4d0266_SBCK_085-12b>¶不有者誰之過歟曽子一日而察者三豈有脱而¶
不存也哉孟子曰萬物皆備於我矣反身而誠樂¶莫大
焉知備而不知反宜學者之無所樂也曽子¶三省之學
惟孟子傳之也歟謹論¶
　　　　曽子論下¶
論曰無聖人之天而求聖人之地其至者否¶也然則其
孰為地孰為天仁也者聖人之地也力也¶者聖人之天
<pb:KR4d0266_WYG_086-14b>
也堯舜之所性湯武之所身孔顔之¶所傳惟此一事故
夫仁也者聖人之地也學聖人¶而不求至其地是欲歸
其家曽未及門而宿於牆<md:KR4d0266_SBCK_085-13a>¶之外也然則仁何事於力乎
子曰仁之為器重舉者¶莫能勝其為道逺行者莫能至
又曰有能一日用¶其力於仁矣乎而冉求亦曰非不説
子之道力不¶足也故夫天下之重者莫重於不重之重
而泰山¶為至輕天下之力者莫力於非力之力而烏獲
為¶至羸仁也者不重之重也聖人也者非力之力也¶夫
<pb:KR4d0266_WYG_086-15a>
惟有非力之力者然後能舉不重之重不然子¶貢之辯
子路之勇足以屈天下震諸子而一登聖¶人之門則寂
然黙弛然廢舉其辯與勇納之懷而¶無所用之然則必
有非力之力而後能舉此不重<md:KR4d0266_SBCK_085-13b>¶之重者也葢夫口易强
而有辯也身易强而有勇¶也資難强而有力也非有其
天其誰實能之故曰¶力也者聖人之天也無其天而求
至其地無其力¶而求舉其仁此楚人之所以學烏獲而
死也昔者¶楚人有慕烏獲之力而學之其里之父欲持
<pb:KR4d0266_WYG_086-15b>
千鈞¶之負而適秦者聞楚人之力而請焉楚人者欣¶然
而試負之然肩之而不能勝勝之而不能步步¶之而不
能秦强而趨焉不十步而絶筋折脛以死¶學者無聖人
之力而求舉聖人之仁吾懼其肩而¶不勝勝而不步步
而不秦也故夫烏獲可學而不<md:KR4d0266_SBCK_085-14a>¶可學也有烏獲之力而
舉烏獲之負可也無烏獲¶之力而試焉可乎烏獲之力
千鈞之負不可試也¶而況聖人之仁而可試乎哉有其
力而堪其負其¶惟曽子歟曽子曰士不可以不𢎞毅任
<pb:KR4d0266_WYG_086-16a>
重而道逺¶仁以為己任不亦重乎死而後已不亦逺乎
曽子¶之力庶乎聖人之力者也何也其力𢎞然後肩之¶
而能勝其力毅然後勝之而能步曽子之於仁𢎞¶以肩
之毅以步之其至於秦無難也雖然輕天下¶之重者重
而不之覺邇天下之逺者逺而不之慮¶曽子猶覺其重
而慮其逺者也子曰仁者安仁安<md:KR4d0266_SBCK_085-14b>¶則重者輕夫何覺又
曰我欲仁斯仁至矣至則逺¶者邇夫何慮此聖人之事
也曽子未及也故曰曽¶子之力庶乎聖人之力者也雖
<pb:KR4d0266_WYG_086-16b>
然任重而能堪堪¶之而不釋道逺而能趨趨之而不息
秦雖去楚逺¶矣其庸不可至乎而況吾仁非若秦之去
楚也哉¶曽子也雖未能如聖人之不覺其重不慮其逺
之¶安也仁以自任死而後已曽子其不至於仁乎子¶思
曰或安而行之或利而行之或勉强而行之及¶其成功
一也曽子之謂矣謹論<md:KR4d0266_SBCK_085-15a>¶　
　¶誠齋集巻八十六<md:KR4d0266_SBCK_085-15b>¶<md:KR4d0266_SBCK_086-1a>¶
<pb:KR4d0266_WYG_087-1a>
欽定四庫全書
　誠齋集巻八十七¶
　　　　　　　　　　　　宋　楊萬里　撰
　¶　心學論¶
　　　聖徒論¶
　
