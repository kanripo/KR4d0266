# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:16.190292
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 128
#+PROPERTY: FILE SB04n0515-128誠齋集-卷第一百二十八.
<pb:KR4d0266_SBCK_128-1a>¶
誠齋集卷第一百二十八¶
　　　　　　　廬陵楊　万里　廷秀¶
　墓誌銘¶
　　　鈐轄趙公墓誌銘¶
公諱不獨字彦親濮安懿王四世孫也曽主父宗¶
隱贈太師潤王父仲癸贈少師莘王父士譚贈武¶
勝軍節度使公自緫角儀觀秀傑端重寡言以五¶
月五日生莘王毎異之曰此吾家千里駒以䕃&KR0024;¶
左班殿直政和三年授成忠&KR0048;&KR0264;差西京永寕縣¶
酒稅建炎元年　光堯登極轉忠翊&KR0048;二年以京¶
<pb:KR4d0266_SBCK_128-1b>¶
西北路制置司辟命&KR0096;知西京永寕縣事兼緫轄¶
軍馬時胡&KR0016;南牧所在盗起永寕當賊衡公毅然¶
以維城為巳任繕修戰械峙糧立壁振作士氣屢¶
立戰㓛鄰邑相継不守公境獨全紹興三年内外¶
阻絶西京遂䧟公與弟不庻不忙率公族及郷里¶
豪傑各塹山為砦以拒賊來則禦去則襲一日偽¶
齊歩軍太尉王勝大軍惔至逺近震擾公挺身與¶
戰屢捷七年糧盡援絶&KR0020;不能復支遂率所部數¶
千人南㱕天子嘉歎賚子優渥特轉四官令吏部¶
授優異職未㡬轉武節&KR0048;又轉武徳&KR0048;授建康府¶
<pb:KR4d0266_SBCK_128-2a>¶
兵馬都監制曰趙某忠義可嘉又曰以&KR0134;臣節公¶
在建康威名焯著盗&KR1025;屏迹留守晁謙之倡諸公¶
間論薦章交公車轉武㓛&KR0048;歴撫吉南康臨冮兵¶
馬都監官吉者再公屢緫材官習孰李法操㓛吏¶
士威信斬斬匹馬夕掫獄市寕壹偷児相戒曰是¶
嘗赤手抗虜何可犯也三十年轉武翼大夫衡州¶
兵馬鈐轄　上即位轉武經大夫主管台州崇道¶
&KR0026;後轉武節大夫吉州兵馬鈐轄再遷武徳大夫¶
光堯聖夀七十湛恩轉武㓛大夫公雖帝王子孫¶
而少歴行陣精&KR0016;射善用兵孫呉之書口講心計¶
<pb:KR4d0266_SBCK_128-2b>¶
洞逹竒正沈涵䇿謀臨機料敵氷觧雪釋毎誦賈¶
生語曰何不試以臣為屬國請必擊單于笞中行¶
&KR0003;輙太息北嚮髮上衝冠及南北罷兵公亦老矣¶
戎馬之氣浣以詩書群居燕間黄㡌野服投壷奕¶
棊一觴一詠市書充棟用訓子弟風流文雅翩翩¶
佳公子也天性仁厚方在洛金虜所過必屠遺胔¶
横道公見之躬取虆梩掩之雖在兵間不忘愛物¶
嚴不重傷勝不多殺晩喜浮屠䀛爽盥漱清坐齊¶
如誦其語必萬周淳熈三年九月辛未卒年七十¶
一十一月某日葬于吉州城北螺子山女冠平之¶
<pb:KR4d0266_SBCK_128-3a>¶
原配徐氏累封安人男善撙秉義&KR0048;監潭州南岳¶
廟皆先公卒女二人長適成忠&KR0048;新岳州平江廵¶
検管鎔次早世孫男四人長曰汝弼承節&KR0048;新監¶
潭州南嶽廟次曰汝諧汝賢汝翼皆以公䕃&KR0024;宫¶
孫女四人長&KR0244;李純次許嫁徐洪王&KR1147;王希尹汝¶
弼以公族子善滂所論次行實來謁銘銘曰¶
維嵩之蒼維洛之茫鞠為狄郷趙公之㷀不粒不¶
兵身作之城有倬者節有燁者烈日光玉㓗位不¶
㓛侔名不風休詩于兹丘賁彼柏楸¶
　　　欎林州教授毛嵩老墓誌銘¶
<pb:KR4d0266_SBCK_128-3b>¶
嵩老毛氏諱惠直其先三衢人八世祖侍御公為¶
吉州太守道出吉水之龍城愛其佳山水官滿家¶
焉歴四世而生九皐九皐生&KR0318;&KR0318;生珵俱不仕珵¶
字平國生二子季曰惠明長則嵩老也平國性簡¶
澹落然與世若不相接以是家窮空嵩老少長強¶
學授徒以業其家於是親若弟始忘其貧平國死¶
惠明亦早世嵩老字其&KR0012;終身&KR0660;妹&KR0012;甥㷀然無¶
㱕嵩老皆聚而衣食之嵩老旣壯文名彰施再貢¶
于郷登進士第授左迪㓛&KR0048;主邵武縣簿太守以¶
嵩老儒先厚禮之光澤縣令某以非罪繫獄部使¶
<pb:KR4d0266_SBCK_128-4a>¶
者命嵩老徃鞠之令懼不能自白使所親語嵩老¶
願母周内深文嵩老&KR0015;曰所坐有無在彼所當輕¶
重在令甲我何與焉既至取具獄閱之皆文致讕¶
辞也即平反之用薦者授左從政&KR0048;漢陽軍漢川¶
縣令縣故荒餘又承兵乱公私赤立嵩老畢力撫¶
摩民少昭蘓尉某献掊克之䇿嵩老謝不納尉懟¶
甚思所以害嵩老者夜遣卒斧縣庫盗官緍錢事¶
覺跡至尉所人謂嵩老將甘心必痛縄治㧣連及¶
尉嵩老曰吾知求盗爾旣得盗又何求太守某黷¶
貨諸邑爭剥民以㗖之嵩老獨否守怒求嵩老罪¶
<pb:KR4d0266_SBCK_128-4b>¶
百端竟無有然誅貨未巳嵩老喟曰浚民以自安¶
去官以安民兩言决爾遂引疾上還印綬漢川之¶
民&KR0210;留莫可旣去俸之未給數十萬錢嵩老曰吾¶
棄官尚言禄漢川之民至今思之授欎林州州學¶
教授以　上登極恩加左文林&KR0048;欎林瘴癘地士¶
不知學嵩老曰人謂教官無職事育人材非職事¶
耶日入黌室為諸生講古今聖經賢&KR0019;口授指畫¶
士得所宗始競于學中州文風五嶺不隔而嵩老¶
不幸死矣蓋隆興二十年七月十有三日也於是¶
嵩老生六十九年矣嵩老於郷黨其族親之貧不¶
<pb:KR4d0266_SBCK_128-5a>¶
自振者子弟之弱不&KR0035;立者可教教之不可教覆¶
護之嵩老焉依以就其才妥其家者豈少也然&KR0011;¶
&KR0018;嵩老嵩老不怨不悔亦不攺為初配張氏継室¶
羅氏廬陵名儒天文之女有淑徳旣㱕嵩老傾囊¶
中裝治生梱内之政不以毫髪累嵩老男二人良¶
臣良弼學有儁聲方増而未巳者也女一人適進¶
士曽晞&KR0003;孫男三人長曰霊運餘未名嵩老旣葬¶
良臣㝷卒乾道辛卯八月某日良弼攺葬嵩老于¶
等岡山之原先事移書走都下以左從政&KR0048;吉州¶
録事参軍謝諤狀來謁銘某與嵩老有連習孰其¶
<pb:KR4d0266_SBCK_128-5b>¶
賢銘曰¶
嵩老之仕其征無車嵩老之&KR0255;其燾無廬嵩老之¶
廉其獨無俱矜彼之&KR0254;&KR0339;吾之臞後千斯年誰之¶
㓗汙老驥斯殂亦龍其駒其驤超如此其昌乎¶
　　　故承事&KR0048;通判鎮江府蔡公墓誌銘¶
公諱湍字子東莆之仙游人曽大父諱襄端明殿¶
學士禮部侍&KR0048;贈吏部侍&KR0048;大父諱旻宣義&KR0048;贈¶
少傅考諱伸左中大夫贈光禄大夫光禄四子公¶
其長也公以門子為將仕&KR0048;尉台之天長郡守畢¶
良史材之羅致幕下頃之宅憂免䘮尉台之寕海¶
<pb:KR4d0266_SBCK_128-6a>¶
邑多盗皆藪於海晝則魚潜宵則虎冠公以嚴治¶
盗發輒得境以清寕州上㓛狀授承務&KR0048;知池州¶
貴池縣貴池於邑爲劇公更平寛邑人宜之然不¶
可干以私大官要人爲姦利者噤莫敢伸庚寅無¶
秋江淮流民道殣相望元夕守欲出遨符縣張燈¶
公曰此遊觀時耶竟不奉教大江之瀕因渚爲田¶
議征其畒州縣奉詔並縁侵牟　朝廷知之乃命¶
有司㱕田于甿除租于官適議臣爲部使者沮格¶
成命公爭不可力請於朝以南卒&KR0013;上賜使者怒¶
欲當以重劾爬羅瘢疵毫毛莫得也居二年弟洸¶
<pb:KR4d0266_SBCK_128-6b>¶
給饟江東公以嫌引去除通判鎮江府未之官乙¶
未冬得上氣疾明年正月疾革命其子戡武曰譚¶
墅先塴也我死葬焉庻㡬從先人於地下疾少間¶
家人咸喜公忽屏醫藥曰我生止今日爾乃盥櫛¶
更衣拱而危坐初隱隱聞鼻息聲倐而逝實丙申¶
正月二十有九日也得年五十六官止承事&KR0048;諸¶
&KR0012;以其年四月二十七日葬公于武進縣懷徳郷¶
譚墅公命也公性闓明㓜所佔畢耋而不忘毅毅¶
頑頑其資則天事親慤孝見利瑟縮嘗曰冨非吾¶
志姑紓吾貧有田二頃㱕耕可卜先是光禄以清¶
<pb:KR4d0266_SBCK_128-7a>¶
白遺後之人不事生業而公為吏狷且廉歴官半¶
世而在官之日堇五稔故其家貧甚衆指數百自¶
奉甚薄寕窮不一折節人不堪憂公晏如也旣殁¶
家垂槖諸&KR0012;以&KR0608;布捾㰸焉公裏方襮圜粹温成春¶
善與人交一見傾蓋人人自以得公重比其没也¶
莫不隕涕公娶方氏封孺人長曰戡覃思道學下¶
筆超詣舉進士甲科授簡三館誦言水旱所召上¶
嘉其忠擢秘書省正字因賜對極陳士大夫敢言¶
者非好名乃愛君善&KR0011;怙焉今為承議&KR0048;新知道¶
州次曰武績文應進士舉女六人長適進士鄒彦¶
<pb:KR4d0266_SBCK_128-7b>¶
謙先公卒次&KR0244;迪㓛&KR0048;新徳安府應山縣尉孫敏¶
問次適通直&KR0048;知江陵府松滋縣張棱次適張元¶
渙次&KR0244;胡鑒次尚㓜孫男一人康女二人丁酉之¶
夏某來守毘陵戡以户部尚書洸所狀公行實來¶
請銘某雖不及上堂拜公而與戡同朝甚厚義不¶
得辞乃為之銘銘曰¶
士無巧愚惟珍爾迂惟疚爾䛕蔡公卒瘏不寕其¶
軀本本有初而祖君謨其貞玉如公其肖諸不薺¶
而茶不刓其觚宜躄而驅靡究其塗而嗇其攄厥¶
聲則都¶
<pb:KR4d0266_SBCK_128-8a>¶
　　　王南鵬墓誌銘¶
南鵬諱翊世家廬陵之宣溪蓋其先仲舒觀察江¶
西其子孫有家焉者其别為宣溪之王云南鵬兄¶
弟四人其長&KR0022;英業儒得官南鵬蚤游庠校有聲¶
射科未有就而逢靖康之乱兄弟奉其親轉徙兵¶
間乱定南鵬年巳逾壯乃得一官非其志也因棄¶
去㱕隱故山老焉乃傾厥家市萬卷書闢館百楹¶
爰誨子弟爰來士友晝趾其堂賔森&KR0322;織壷觴淋¶
浪髙吟大噱夕耳其牖經聲史音咏歌千祀旣旣旣¶
酣南鵬角巾野服消揺是間送鴻揮弦其樂無央¶
<pb:KR4d0266_SBCK_128-8b>¶
皐壤山林凢四十年或秋罷人遏厥糴我&KR0338;我囷¶
傾倒旣竭縮估不嬴垊泣其仁昏友族親以窶來¶
㱕乃充乃求不&KR0520;益劬里有狡焉非意我于匪校¶
伊愉彼則風休狡自&KR0328;擭旣阽於誅或惎於余盍¶
&KR0470;之乗我&KR0140;之哂怍是惎者南鵬乾道九年二月¶
二十五月卒年八十二属纊不乱猶進子孫枚訓¶
以善言訖而逝以淳熈二年正月二十三日葬于¶
宣化郷山塘之原曽祖贄祖居父珝初娶樊氏継¶
室劉氏二男秉直秉國女&KR0244;蕭汝稱孫男十一人¶
揚名厚揚祖琳芻揚善揚仁揚烈揚武揚庭揚輝¶
<pb:KR4d0266_SBCK_128-9a>¶
女五人曽孫男十二人女十四人夫人二子一女¶
皆先卒秉國&KR0024;登仕&KR0048;厚琳芻皆預薦而琳再上¶
餘皆學蓋方昌而未巳也万里舊聞秉國有父風¶
而琳又有一日雅琳父子以從政&KR0048;興國軍教授¶
李侯盛所論次南鵬行實來謁銘銘曰¶
有耋彼松于澗之中不匠而槁雪霜雨風茁是孫¶
枝旣灌旣繁孔秀孔妍遷彼景山宣溪之王其承¶
方碩謂淑不天盍覿斯石¶
　　　蕭嶽英墓誌銘¶
公諱許字嶽英蕭氏其先自唐丞相復&KR0026;察湖南¶
<pb:KR4d0266_SBCK_128-9b>¶
其子倹留家長沙六世而徙廬陵其後武寕令霽¶
子煥國&KR0004;徙白沙今遂為吉水人自定基與其孫¶
服相継入為御史至公之曽祖汝賢為將作監主¶
簿蕭氏遂為廬陵大家公服之從孫也祖公瑾不¶
仕父昻以公贈承務&KR0048;公七歳知属文郷先生李¶
端臣一見期以偉器年十二三有聲郡學三舉於¶
禮部不第　今天子嗣位慶頼海内公以特奏名¶
授將仕&KR0048;公事親無遺恨獨恨親不及禄旣受官¶
則喟曰白頭非折腰具於㓛令選調者六考老焉¶
則爵父母吾得藉手下泉其可初調監常州犇牛¶
<pb:KR4d0266_SBCK_128-10a>¶
鎮犇牛中㓛&KR0022;甸外通疆場行李還徃空道攸出¶
大農之供歳五百萬大賔儲偫則又稱是踐厥職¶
者聞罷自免非廣則懦凢二十軰蓋廣出狹入官¶
吏並縁刲剥市利虐取苛留征商其咨間道以逋¶
官用告匱稅外乾&KR0255;罔不滌除曽不旬時商旅走¶
集初年増至千萬明年二千萬又明年乃三千萬¶
時北鄙有興天兵濯征虎符羽檄夙宵崇降塗出¶
毘陵州不乏興犇牛焉依葉丞相衡實典是州嘉¶
公之才論薦于朝廼移公爲無鍚令奏令爲真㑹¶
公秩滿力請自觧以犇牛課最増秩從政&KR0048;監潭¶
<pb:KR4d0266_SBCK_128-10b>¶
州南嶽廟户部按近比懋賞符州賜錢四百萬公¶
辞不受嶽祠秩滿調全州清湘丞攺常徳府武陵¶
丞官期至公雅不欲之官則請老于朝¶
上有㫖以通直&KR0048;致其仕淳熈三年春　光堯慶¶
夀恩加奉議&KR0048;賜五品服故事仕而告休者半其¶
俸太府檄郷郡&KR0338;之公辞焉是歳十一月¶
朝廷有事于南郊太賚臣庻公以通籍朝列遂得¶
追秩考妣如公始願則欣然曰吾志畢矣奏牘旣¶
上未㡬以疾卒年七十有五方子孫侍疾涕泣不¶
止而公神氣清夷顧曰吾無一物以遺子孫平生¶
<pb:KR4d0266_SBCK_128-11a>¶
所學獨得中庸二字今以遺汝言訖而逝公嘗客¶
臨安同舎多鄰曲前古縣令楊元皐病&KR0068;則皆棄¶
去公獨留晝夜助其子謁醫元皐死又助其䘮紀¶
其急義&KR0011;此公有文集三十卷皆有律令又有五¶
一堂叢目十卷初室彭氏継室黄氏皆先卒贈孺¶
人男一人特起彭出也孫男六人必得必固必簡¶
必取必㳟必東女一人&KR0244;進士李棣特起將葬公¶
於吉水墨潭之上以奉議&KR0048;知&KR0061;州分宜縣謝諤¶
之狀來請銘於某則哭而銘之曰¶
郅隆之階何聘非&KR0606;何斵非材何刈非萊嶽英之¶
<pb:KR4d0266_SBCK_128-11b>¶
才而不逢哉墨潭之涯堂斧斯嵬松栢斯哀疇不¶
永懐¶
　　　李縣丞叔周墓誌銘¶
叔周諱　叔周其字也李氏故汜水人後徙洛以¶
贈少師諱章者為曽祖以贈少傅諱百明者為祖¶
而左中奉大夫諱元孺之子也中奉累贈至正議¶
大夫叔周年六十四卒於從兄迎明州通判之署¶
積階至奉議&KR0048;而所更者通仕&KR0048;從事&KR0048;文林&KR0048;¶
承直&KR0048;通直&KR0048;終官知贑州興國丞而所更者監¶
秀州蕐亭稅監秀州酒楊州節度推官吉州軍事¶
<pb:KR4d0266_SBCK_128-12a>¶
推官知潭州安化縣初靖康南渡叔周為虜所得¶
屈叔周使拜不可且曰吾家世荷國恩可為虜屈¶
虜怒擊叔周首流血且死遇天雨得蘇其任蕐亭¶
稅以父憂不赴其任秀州監酒日叔周&KR0013;檄視潦¶
舟行民田中問所主曰監司圭田也吏側目揺手¶
不敢以潦聞叔周曰水潦為患上供且應復况圭¶
田乎盡復其租常平使者鄭公某聞而竒之又&KR0013;¶
檄覆視平江府經界時立法嚴甚胥吏郷正並縁¶
為姦髙下定賦不以實閱叔周躬行田畒悉為正¶
之使得其均呉人徳之㱕日野夫羅拜於道有具¶
<pb:KR4d0266_SBCK_128-12b>¶
香火送叔周出境者揚州帥向公子固馭吏如束¶
濕獨樂叔周之賢將首薦焉時録事参軍施興祖¶
且更盡而薦貟未具請于向向曰今歳止一牘將¶
薦從事李君媿不君及叔周在傍亟曰願先薦施¶
向以為長者從其請施以是得先攺京秩吉之材¶
官以主將掊剋一夕潰議者欲調外砦兵捕之叔¶
周曰此軰非有憾於州郡招之則定激之則叛郡¶
守葉公仁用其計潰者果㱕民用不驚安化舊令¶
逋府錢數百萬旣辞滿羈縻不得去叔周白帥張¶
公孝祥願觧縱代者當庚所逋張公髙其&KR0105;代者¶
<pb:KR4d0266_SBCK_128-13a>¶
即觧旣而沉公介代張公有不恱於張怒及所與¶
有攝尉董邰者以私謁不遂譛叔周於沉叔周自¶
免去旣調興國未之官而&KR0255;&KR0004;正議&KR0255;時家有餘¶
貲叔周旣仕則悉以委諸昆弟不名一錢也嘗攝¶
楚州寳應尉&KR0244;有㫖捕淮北逸㓂甚急叔周獲四¶
人詔加官一列故事選調有武㓛受此詔者即為¶
京官叔周曰以人命為㓛吾不&KR0216;也置而不問及¶
以薦攺秩叔周曰吾不奉詔今亦攺官叔周有&KR0258;¶
詩百餘篇皆慷&KR0099;憤激一飯不忘君之語初娶劉¶
氏継趙氏皆先卒子男四人長夭次純綸約女四¶
<pb:KR4d0266_SBCK_128-13b>¶
人長未嫁卒次&KR0244;朱俌及保義&KR0048;黄良能及進士¶
楊楫皆趙出也孫男二人大中大昌叔周卒之日¶
無田一畒無宅一區其樞旅殯於霅川其子純無¶
所於㱕以叔周嘗官於吉吉其所甚愛者且趙夫¶
人之墓在今居焉純將返樞以葬於吉之馬㒺山¶
趙夫人墓之左前期以吾弟揖之狀來謁銘銘曰¶
朔狁方獗裂顙不折讒夫豈多平陸九河無畮可¶
耜無錐可置㷀㷀孫子將焉寘此羈忌之魂㱕哉¶
丘墳襄我後人尚亨其屯¶
　　　陳先生墓誌銘¶
<pb:KR4d0266_SBCK_128-14a>¶
先生諱維字子&KR0224;姓陳氏鎮江金壇人也曽考元¶
朝散&KR0048;致仕贈朝奉大夫王考廓登進士第朝奉¶
大夫提㸃利州路刑獄公事考瑊登進士第終文¶
林&KR0048;知真州楊子先生早失所怙母蔡夫人殿中¶
侍御史蹈女也念陳氏&KR0012;未&KR0035;主厲節自古柎育¶
訓誨有底有造年十三游郷校試藝輒最譽問藹¶
然諸老生愛之曰幸哉陳氏有子紹興丁巳方與¶
計偕數試禮部無遇子從古㓜而頴異先生歎曰¶
吾有志無成成吾志者不在吾子家本窮空至為¶
從古求師則鬻别業以行束㫦人皆難之從古旣¶
<pb:KR4d0266_SBCK_128-14b>¶
䇿上第先生喜曰吾祖孫射科三葉矣何必我躬¶
晩乃以恩得官主信州戈陽簿竟不赴隆興甲申¶
從古通籍朝列先生於令甲當行封曰吾老得一¶
官未能及親今先自及安乎奏上輒止先生讀書¶
不顓决科擇斸根株棎索源泉&KR0057;&KR0201;於詩&KR0012;澹古¶
雅遹追陶桞一時名士如蘇養直吕居仁韓子蒼¶
張處文皆忘年友故養直嘗稱曰子&KR0224;好古&KR0054;雅¶
結交皆天下知名士云先生急義極物瀕死不疚¶
不侵然諾聞人一善躍如以喜然資素剛是是非¶
非有昭無聾理所偭者鼎貴必爭毅色正辞折恧¶
<pb:KR4d0266_SBCK_128-15a>¶
其人鄰曲有競必就而正决以片言靡不恱服蓋¶
其素履服仁食義身中徽墨言中榘矱人皆諶之¶
非一日也金壇之征蓻菽有布甿不病輸而病不¶
均先生曰我乃無田言之無嫌倡邑之人白之有¶
司復除十半太守寳文閣學士劉公子羽以書謝¶
先生曰見仁人之用心從古始尉冨陽迎先生就¶
養邑有黠胥受脙獄具縣令所憎欲痩死之先生¶
諭從古使力爭胥竟免有中人&KR0029;&KR0020;漁牟學田從¶
古欲直之質諸先生先生曰當官而行何畏焉從¶
古以獲海盗當攺秩先生戒之曰以盗得官前軰¶
<pb:KR4d0266_SBCK_128-15b>¶
不忍汝其力辞先生雖布衣善論天下事毎從容¶
商&KR0096;今古成敗利害如卜筵篿如秉爟火位不才¶
侔士者唶之先生耻言利家徒四壁併食易衣妻¶
子愠見先生泊如也家無長物獨蔵書數百卷先¶
生嘗自賛曰貌乎槁癯形乎侏儒外褊忤物中空¶
洞而無隅至於為人之所不為而不為人之所為¶
庻㡬古之愚者歟暮年深詣理學得䘮死生如覺¶
言夢寥然不能入其中旣疾子孫在旁則告曰吾¶
必不起吾所蔵書勿逸於儲勿墯於鋤以淑而軀¶
言畢坐而逝云享年若干先生娶譚氏大理少卿¶
<pb:KR4d0266_SBCK_128-16a>¶
知柔女也生三男從古承議&KR0048;前差監行在左蔵¶
東庫學古稽古俱舉進士一女㱕中書舎人張忞¶
之子興宗孫男六人伯震仲巽叔謙伯泰季咸季¶
益孫女四人先生之没以隆興二年十一月二十¶
五日其葬以乾道元年九月十四日其兆在縣之¶
唐安郷茂城村楊子府君之墓側後十五年從古¶
書先生遺事泣以告其楊万里屬以銘詩銘曰¶
之徳之學古彦所作播播其詞渢渢其詩麟卧弗¶
馳十駕先之彼群其飛覆此之嗤弗懟弗咨與古¶
而嬉不沽乃玉亦不毀于櫝卒完其璞以對于先¶
<pb:KR4d0266_SBCK_128-16b>¶
覺&KR0026;我於庭乎而其蘭其芝其茁離離伯也最怒¶
是若其父方垂天而翥式奐其宇¶
　　　胡英彦墓誌銘¶
澹菴先生胡公以道徳文學師表一世仁濡義染¶
丕變大江以西而其宗族家庭俊茂&KR0057;角立其好¶
學刻深厲操清苦克肖先生者猶子英彦也英彦¶
諱公武年十三為黨庠春秋弟子貟一試出諸老¶
生上郡&KR0054;士汪俁劉夙譽之吃吃也招為春秋師¶
以風學者英彦覃思經訓鈎沉聖處出入百氏洞¶
視根&KR1305;至論道原獨謂求聖道當自論語始以韓¶
<pb:KR4d0266_SBCK_128-17a>¶
子始孟為非是乃取賈&KR0105;揚雄李翶筆觧等為集¶
註論語若干卷傅以新意自鄭康成王肅馬融之¶
外史漢所引臣瓉顔秘書軰所注釋闕文異義靡¶
不衰萃成一家言今参政周公甚愛其書為之序¶
性嗜文&KR0057;工於詩其句法祖元白而宗蘇黄追&KR0355;¶
光景繪事萬彚金㫪王應山髙水深獨造其極晚¶
自號學林居士澹菴先生賡符讀書城南韻以朂¶
之蜀人何子應亦&KR0009;以詩而予亦嘗為賦之云其¶
論交極不苟如范浚明&KR0057;所厚者嘗以書與之上¶
下其論徃復千里歳在癸巳嬰末疾自是沉緜無¶
<pb:KR4d0266_SBCK_128-17b>¶
瘳後六年卒實淳熈六年十二月晦也享年五十¶
有五有詩若干篇詩話若干卷論語叢書三卷又¶
集音二卷文髓十卷註蘭䑓詩及淮海詞各若干¶
卷曽祖諒故將仕&KR0048;祖方中父宗古皆隱不仕娶¶
劉氏故丞相楚公沆之曽孫男四人椐楀柅梲皆¶
志學女&KR0244;劉徳&KR0283;鄧執規次許嫁蕭景衡餘尚㓜¶
椐將卜葬英彦于某所其兄箕狀其言行來謁銘¶
銘曰¶
嗜古入骨琱句得髓不爵不齒竟以窮死旣獲乎¶
此又覦乎彼不曰責天無已吁¶
<pb:KR4d0266_SBCK_128-18a>¶
¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集卷第一百二十八終¶
<pb:KR4d0266_SBCK_128-18b>¶
