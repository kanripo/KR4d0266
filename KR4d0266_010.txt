# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:10.448874
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0515-010誠齋集-卷第十.
<pb:KR4d0266_SBCK_010-1a>¶
誠齋集巻第十¶
　　　　　　　廬陵楊　萬里　廷秀¶
　詩¶
　　荆溪集¶
　　　曉坐多稼亭¶
日光烘碎一天雲散作濛濛霧滿村我亦知渠别¶
無事不教逺岫翠當門¶
　　　梳頭有感¶
身在荷香水影中曉凉不與夜來同且抛書冊梳¶
蓬𩯭移轉胡床受小風¶
<pb:KR4d0266_SBCK_010-1b>¶
同郡同年緫八人七人零落一人存如何獨立薰¶
風裡猶怨霜花㸃𩯭根¶
　　　晩凉散䇿¶
飯餘浴罷趂凉行偶憇池頭最小亭醉倚胡床便¶
成睡夢聞荷氣忽然醒¶
半㸃輕風泛栁絲忽吹荷葉一時欹芙蕖好處無¶
人㑹最是將開半落時¶
　　　閏六月立秋後暮熱追凉郡圃¶
上得城來眼頓明暮山争献數尖青垂楊舞罷西¶
風葉一葉多時獨未停¶
<pb:KR4d0266_SBCK_010-2a>¶
夏&KR0082;盡頭秋&KR0082;初小凉未苦爽肌膚夕陽幸自西¶
山外一抹斜紅不肯無¶
　　　静坐池亭¶
胡床倦坐起凭欄人正忙時我正閑却是閑中有¶
忙處看書&KR0379;了又看山¶
荷邊弄水一身香行裡招風滿扇凉道是秋來還¶
日短秋來閑裡日偏長¶
　　　秋暑¶
不教老子略眉開夏熱未除秋熱來一夜凉風吹¶
&KR0082;盡半輪曉日喚將回¶
<pb:KR4d0266_SBCK_010-2b>¶
汗如雨㸃湧人膚一一鬚根一一珠不道去年秋¶
不熱今年秋熱去年無¶
半栁斜陽半栁陰一蟬飛去一蟬吟岸巾亭子釣¶
欄角送眼江村松樹林¶
　　　戲題¶
蜂居筆管沒人知誰遣啾啾不住時最是蝸牛太¶
多事長將宅子自相隨¶
　　　曉登水亭¶
露氣仍荷氣秋風更曉風身兼水亭子雙墮玉壺¶
中¶
<pb:KR4d0266_SBCK_010-3a>¶
　　　讀元白長慶二集詩¶
讀遍元詩與白詩一生少傅重微之再三不曉渠¶
何意半是交情半是私¶
　　　白蓮¶
花頭素片剪成氷葉背青瓊刻作稜珍重児童輕¶
手折緑針刺手却渠憎¶
　　　瓶中紅白二蓮¶
紅白蓮花共玉瓶紅蓮韻絶白蓮清空齋不是無¶
秋暑暑被花銷断不生¶
揀得新開便折將忽然到晩㰸花房只愁花㰸香¶
<pb:KR4d0266_SBCK_010-3b>¶
還減來早重開别是香¶
晩花特地㰸新粧莫道無情緫不妨中有黄金蓮¶
子盞被人瞥見即深蔵¶
白蓮半莟未開時看作紅蓮更不疑到得&KR0082;開渾¶
别了玉膚洗退淡臙脂¶
折得荷花伴我幽更搴荷葉伴花愁孤芳&KR0082;落偏¶
多思一片先垂半不收¶
　　　早起¶
不分老鈴下苦來驚我眠要知甘寢處最是&KR0082;明¶
天未了公家事難銷月俸錢坐曹臨訟罷殘燭正¶
<pb:KR4d0266_SBCK_010-4a>¶
熒然¶
　　　曉登懐古堂¶
度暑過於嵗初凉别是天獨穿秋露草來看曉風¶
蓮病骨殊輕甚幽襟一灑然不妨聊吏隐何必更¶
林泉¶
　　　荷橋¶
橋壓荷梢過花圍橋外饒荆溪無勝處勝處是荷¶
橋¶
　　　感秋¶
今嵗五十二豈為年少人荷凉欣暑退蟬苦怨秋¶
<pb:KR4d0266_SBCK_010-4b>¶
新澹慮翻成感彫詩不著塵小児知得句頻掉小¶
烏巾¶
南國初凉日東呉&KR0082;盡頭露荷幽馥曉雲日澹光¶
秋也愛西風爽其如半老休蟬聲與蛩響計㑹兩¶
催愁¶
　　　雨後清曉梳頭讀書懐古堂¶
宿雨猶凉在晨陰&KR0082;霽初移床近秋水正面對芙¶
蕖團扇凄無彩生衣凛覺疎&KR0082;㱕仍小住更讀數¶
行書¶
蟲響餘霄寂荷粧赴曉鮮梳頭花霧裡照水栁風¶
<pb:KR4d0266_SBCK_010-5a>¶
前舊雨仍今雨新年勝故年登城有佳眺秋稼正¶
連天¶
　　　午坐卧治齋¶
雨後朝陰到午晴空齋孤坐納秋清一蟬也解憐¶
幽寂栁外飛來葉底鳴¶
　　　謝丁端叔直閣惠永嘉髹研句容香鬲¶
元珍先生茁雲孫雪竹有節豹有文染雲作句本¶
天巧鏤氷生花無手痕鵷鷺行邊舊聨翼天禄閣¶
中今獨直半竿淮水將渠㱕一笑荆溪豈人力贈¶
我阿泓非姓陶木家居士漆園曹急呼陳𤣥導黑¶
<pb:KR4d0266_SBCK_010-5b>¶
水花暈千層吹海濤句容銅山擣金屑幻出羽淵¶
三足鼈兩耳踰肩一腹皤解吐黄雲香刮骨双珍¶
投贈感故人秃翁有筆今無神盃水博詩元不直¶
醬瓿覆却那作嗔阿泓處分蛛絲裡延置銅君上¶
㘴煑茶剥芡對爐薰遮莫白駒隙中過¶
　　　檜逕曉步¶
老檜陰陰夾古城露叢迎貫日華明曉凉無箇人¶
分却一逕深長獨自行¶
雨歇林間凉自生風穿逕裡曉逾清意行偶到無¶
人處驚起山禽我亦驚¶
<pb:KR4d0266_SBCK_010-6a>¶
　　　謝尤延之提舉郎中自山間恵訪長句¶
淮南使者郎官星瑞光夜燭荆溪清平生龎公不¶
入城令我折却屐歯迎交遊雲散别如雨同舍諸¶
郎半為土二老還將兩𩯭霜三更重對孤燈語向¶
來南宫綾錦堆南䆫北䆫桃李開先生誦詩舌起¶
雷一字不似人間來剡藤染出梅花賦句似梅花¶
花似句㡬年金鑰秘銀鉤玉&KR1630;不施恐飛去秋風¶
呼酒荷邊亭主人自醉客自醒儂能痛飲渠不飲¶
飲與不飲俱忘形𩯭今如霜心如水功名一念扶¶
不起儂㱕螺山渠惠山來嵗相思二千里¶
<pb:KR4d0266_SBCK_010-6b>¶
　　　小集食藕極嫰¶
比雪猶鬆在無絲可得飄輕拈愁&KR0082;碎未嚼已先¶
銷¶
　　　秋懐¶
隨分哦詩足散愁老懐何用更宜搜聿來胥宇蟻¶
移&KR1305;無以為家燕入秋盖世功名吹剣首平生憂¶
患浙矛頭從今㱕去便㱕去未到無顔見白鷗¶
　　　七月既望晩觀菱壕¶
官壕水落兩三痕正是秋初雨後天菱荇中間開¶
一路曉來誰過採菱舩¶
<pb:KR4d0266_SBCK_010-7a>¶
　　　新凉感興¶
初退生衣進熟衣新凉只與睡相宜草争人迹微¶
疎處荷怯秋風&KR0082;動時又是一年將過眼如何兩¶
𩯭不成絲中元節後新來懶草冊&KR0379;抄第二詩¶
　　　七月二十五日曉登多稼亭¶
風將煙雨入亭寒城引山林拓眼寛六月登臨渾¶
覺熱朝來不敢傍危欄¶
　　　凝露堂木犀¶
雪花四出剪鵝黄金屑千麩糝露嚢看去看來能¶
㡬大如何著得許多香¶
<pb:KR4d0266_SBCK_010-7b>¶
夢騎白鳯上青空徑度銀河入月宫身在廣寒香¶
世界覺來簾外木犀風¶
　　　中秋前一夕携酒與子仁姪登多稼亭¶
月忽飛來墮我傍我還飛入月中央如何桂樹許¶
多影不隔氷輪些子光自古中秋多苦事非風即¶
雨断人腸醉來不信寒欺酒露濕盃盤凍作霜¶
　　　觀蟻¶
偶爾相逢細問途不知何事數遷居微軀所饌能¶
多少一獵㱕來滿後車¶
一騎初來隻又雙全軍突出陣成行䇿勲急報千¶
<pb:KR4d0266_SBCK_010-8a>¶
丈長渡水還争一葦杭¶
　　　中秋無月至十七日曉晴¶
劣到中秋雲便興中秋過了却成晴霧横平野村¶
村白日上疎林葉葉明嵗事不應如許早朝來已¶
覺嫰寒生春吟不似秋吟好覓句新來分外清¶
　　　重九前五日再游翟園¶
翟園不到&KR0379;㡬日寒梢冷葉秋蕭瑟只有黄花數¶
㸃明上照青松下蒼石記得春頭來此嬉梅花太¶
瘦杏花肥巷南巷北皆春色恰似吾人年少時忽¶
怪翟園如許老園應笑我衰容早來嵗春光更一¶
<pb:KR4d0266_SBCK_010-8b>¶
來我衰依舊園還少¶
　　　送子仁姪南㱕¶
酒為吾人緑花知九日黄風燈秋熖冷霜鴈夜聲¶
忙愛子文無對嗟予老更狂相分即相見不待半¶
年強¶
再嵗來相欵三盃忽語離忍將垂老淚滴作送行¶
詩子去儂猶住身留夢亦随南溪舊風月千萬寄¶
相思¶
　　　食老菱有感¶
幸自江湖可避人懐珠韞玉冷無塵何須抵死露¶
<pb:KR4d0266_SBCK_010-9a>¶
頭角荇葉荷花老此身¶
　　　醉吟¶
古人亡古人在古人不在天應改不留三句五句¶
詩安得千人萬人愛今人只笑古人癡古人笑君¶
君不知朝來暮去能㡬許葉落花開無盡時人生¶
須要印如斗不道金槌控渠口身前只解皺兩眉¶
身後還能更盃酒李太白阮嗣宗當年誰不笑兩¶
翁萬古賢愚俱白骨兩翁天地一清風¶
　　　和丁端叔菊花¶
忽忽還重九匆匆又嵗華不妨將白髮剰與挿黄¶
<pb:KR4d0266_SBCK_010-9b>¶
花¶
　　　懐山莊子仁姪¶
危亭獨上忽徬徨欠箇山莊墮我傍却是向來相¶
聚日老懐未解憶山莊¶
吾家小阮未西㱕日日相從郡圃嬉黄菊拒霜今¶
笑我先生也有獨來時¶
　　　張子儀太社折送秋日海棠¶
新様西風較劣&KR1963;重陽還放海棠花春紅更把秋¶
霜洗且道精神佳不佳¶
木蕖籬菊緫無光秋色今年付海棠為底夜深花¶
<pb:KR4d0266_SBCK_010-10a>¶
不睡翠紗袖上月和霜¶
　　　晩登浄逺亭¶
重陽&KR0379;過便新寒去嵗如今暑尚殘雲外鴈來元¶
不覺一聲喚我舉頭看¶
簿書&KR0379;了晩衙催且上高亭眼暫開野鴨成羣忽¶
驚起定知城背有舩來¶
　　　黄菊¶
鸎様衣裳錢様裁冷霜凉露濺秋埃比他紅紫開¶
差晩時節來時畢竟開¶
　　　曉登子城¶
<pb:KR4d0266_SBCK_010-10b>¶
鞋響新霜後襟暄野日初寒溪半灣落逺樹一行¶
疎老矣端何苦㱕哉不願餘終更猶半嵗作麽度¶
居諸¶
　　　多稼亭前黄菊¶
危亭俯凉囿落葉日夜深佳菊獨何為開花得我¶
心韻孤自無伴香浄暗滿襟根器受正色非緣學¶
黄金獨違春光早而俟秋寒侵豈不愛周年坐令¶
淹寸陰奈此清苦操媿入妍華林向來朱碧叢亦¶
復悴斯今清霜慘萬象幽芳耿森森持以壽君子¶
聊爾慰孤斟¶
<pb:KR4d0266_SBCK_010-11a>¶
　　　促織¶
一聲能遣一人愁終夕聲聲曉未休不解繅絲替¶
人織强來出口促衣裘¶
　　　迓使客夜㱕¶
去時岸樹日猶明㱕到州橋月已曻水與天爭一¶
輪玉市聲人語兩街燈迎來送往鬚成雪索筆題¶
詩硯&KR0082;氷浄洗紅塵煩碧酒倦來不覺睡騰騰¶
病後霜威不見饒吟邊月色苦相捺重簾垂地寒¶
猶入𦘕燭無風影自揺誰遣塵埃空老去何曾鷗¶
鷺不吾招坐來已是愁無奈草露虫聲政寂寥¶
<pb:KR4d0266_SBCK_010-11b>¶
起視青天分外青滿天一㸃更無星忽驚平地化¶
成水乃是月華光滿庭筆下何知有前輩醉中未¶
肯赦空瓶児曹夜誦何書冊也遣先生細細聴¶
病身已怯九秋凉也復移樽下砌傍只愛盃中都¶
是月不知身上寸深霜清愁舊覺天來逺寒夜新¶
添嵗様長不是傍人俱&KR0082;睡老人無睡亦何妨¶
　　　城頭秋望¶
秋光好處頓胡床旋喚茶甌淺著湯隔樹漏天青¶
破碎驚風度竹碧匆忙¶
未得霜晴未是晴霜晴無復㸃雲生鷺鶿不遣魚¶
<pb:KR4d0266_SBCK_010-12a>¶
驚散移脚惟愁水作聲¶
　　　生酒歌¶
生酒清於雪煑酒赤如血煑酒不如生酒烈煑酒¶
只帶煙火氣生酒不離泉石味石根泉眼新汲將¶
麵米釀出春風香坐上豬紅間熊白甕頭鴨緑變¶
鵝黄先生一醉萬事已那知身在塵埃裏¶
　　　夜雨¶
幽人睡正熟不知江雨來驚風颯然起聲若山岳¶
摧起坐不復寐萬感集老懐憶年十四五讀書松¶
下齋寒夜耿難曉孤吟悄無儕虫語一燈寂鬼啼¶
<pb:KR4d0266_SBCK_010-12b>¶
萬山哀雨聲正如此壯心滴不灰即今踰知命已¶
先十年衰不知後此者壯心肯更囬舊學日&KR0188;蕪¶
書冊久塵埃聖處與天似而我老相催坐念慨未¶
已東䆫晨光開¶
　　　芭蕉雨¶
芭蕉得雨便欣然終夜作聲清更妍細聲巧學蠅¶
觸紙大聲鏘若山落泉三㸃五㸃俱可聴萬&KR0284;不¶
生秋夕静芭蕉自喜人自愁不如西風收却雨即¶
休¶
　　　雨中&KR0180;困¶
<pb:KR4d0266_SBCK_010-13a>¶
城頭&KR0082;上苦新泥暖風薰人軟&KR0082;癡睡又不成行¶
不是强來看打洛神碑¶
　　　胡逹孝水墨妙絶一世為余作枯松孫枝¶
　　　石間老栢謝以長句¶
東齋㱕自涴花里訪我弄泉恵山趾隨身萬里只¶
孤舟一簮不曾著行李忽拈逺物出袖中乃是孔¶
明廟前古栢閬州松徑從平地便起立上穿屋瓦¶
到青穹老蛟脱鱗乾見骨厥孫碧絲作鬚髮石間¶
霜皮二千尺石似孤根根似石硬根瘦榦未要論¶
葉間猶帶漢唐春嵗久亦無苔蘚痕只有雪山之¶
<pb:KR4d0266_SBCK_010-13b>¶
雪玉壘雲却收松栢半天裡儿上捲來一張紙¶
　　　苦吟¶
蟻無秋衣鴈有裘霜天謀食各自愁鴈聲寒死呌¶
不歇蟻膝凍僵行復休先生苦吟日色晩老鈴來¶
催喫朝飯小児誦書呼不來案頭冷却黄虀麵¶
　　　晩衙野望¶
上却城來忘却㱕迎他來鴈送他飛可憐烏臼能¶
緇素却被清霜染作緋¶
　　　毘陵郡齋追憶卿味¶
坐無黄雀牛尾狸荆溪日日思江西若無鵝梨與¶
<pb:KR4d0266_SBCK_010-14a>¶
海錯江西却恐思荆溪舊居江西不自惜到得荆¶
溪却追憶明年官滿㱕江西却憶荆溪難再得江¶
珍海錯各自竒冬裘何曾羡夏絺鵝梨黄雀無不¶
可荆溪江西不闗我¶
　　　和張漢直¶
宛水吹波解舫齋南徐吊古上髙臺岸巾過我燈¶
前語贈句清於月底梅對著酒舩手持蟹管渠秋¶
井骨生苔壁間挂舌那能許一斗百篇真快哉¶
　　　曉坐卧治齋¶
夜風甚細不勝酸霜落無聲只是寒日上東䆫無¶
<pb:KR4d0266_SBCK_010-14b>¶
箇事送將梅影索人看¶
　　　行圃¶
飯罷來窺園晴路忽流水石子浄無塵一一濕如¶
洗夜來元無雨霜消痕尚爾穉子有素約杖屨從¶
我戲老夫偶獨先穉子久不至初心一何樂中路¶
慘不喜悵望行復歇回顧亦三四行逢木蕖開攀¶
翻嗅霜蘂¶
　　　壕上¶
壕上朝來眼頓明小風淺水冩秋清新露殺盡萍¶
萍草放出靴紋水面生¶
<pb:KR4d0266_SBCK_010-15a>¶
　　　白髪嘆¶
素絲久即黒黒𩯭久即絲絲黒有涴法𩯭絲無染¶
期日月有底忙晝夜馳向西江漢與之友却向東¶
方馳江漢西流日東落𩯭絲漆黒還如胙夜長何¶
不秉燭游自是人生不行樂¶
　　　紅葉¶
詩人滿腹著清愁吐作千詩未肯休冩徧壁間無¶
去處却將紅葉强題秋¶
　　　送葵定夫提舉正字使廣東¶
國朝以來妙人物近世獨數乾道年后皇乃武再¶
<pb:KR4d0266_SBCK_010-15b>¶
開闢&KR0082;傾東海洗乾坤九淵探珠岩採璞天地為¶
網𦊨羣賢玉堂金鉉貯稷契蓬山璧水俱崔班追¶
還慶厯元祐初突過正觀開元前麟臺正字蔡夫¶
子乃祖元是四諫官風流文采已碧梧忠義慷慨¶
仍青氊折檻旧痕故無恙后皇是日動龍顔嚴霜¶
烈日照鵷鷺一身似葉飄淮堧柴門僵卧三臘雪¶
魚釡僅續一線煙后皇九重念五嶺生愁雨露南¶
方乾詔謂正字當居中肯為朕行綏百蠻梅花迎¶
笑錦囊古南斗退避文星寒動揺山岳細事耳約¶
束海若收波瀾坐令百姓萬里外墮在二陜三輔¶
<pb:KR4d0266_SBCK_010-16a>¶
間檳榔紅時芝泥紫㱕來徑著侍臣冠我家江西¶
更西處白鷺洲對青原山公㱕肯訪老翁否酤酒¶
滿眼未必然青芻白飯聊随緣¶
　　　齋房戯題¶
長瓶舉我充自代短檠留人為莫逆醉鄉無日不¶
瓜時書囿何朝無菜色&KR0082;從舉者便彈冠囬顧石¶
交難割席子墨客卿善運籌更問渠儂决去留墨¶
卿轉問子虗子&KR0082;説還忘一笑休¶
　　　太平寺水(清濟貫河/郡人徐友畫)¶
太平古寺劫灰餘夕陽惟照一塔孤得得來看還¶
<pb:KR4d0266_SBCK_010-16b>¶
不樂竹莖荒處破殿虗偶逢老僧聴僧話道是壁¶
間留古畫徐生絶筆今百年祖師相傳妙天下壁¶
如雪色一丈許徐生𦘕水&KR0379;盈堵横看側看只麽¶
是分明是畫不是水中有清濟一線波横貫萬里¶
濁浪之黄河雷奔電巻儘渠猛獨清元自不随他¶
波痕盡處忽掀怒攪動一河秋色暮分明是水不¶
是畫老眼向來元自誤佛廬化作金拖樓銀山雪¶
堆風打頭是身飄然在中流奪得太一蓮葉舟僧¶
言此畫難再覓官㱕江西却相憶并州剪刀剪不¶
得鵝溪疋絹官莫惜貎取秋濤懸坐側¶
<pb:KR4d0266_SBCK_010-17a>¶
　　　水紋¶
池面尖風起煙痕一拂微無形還有影掠水去如¶
飛¶
初作眉頭皺還成簟面班小風來不住織遍一池¶
間¶
　　　一鷺先立池中有雙鷺自外來先立者逐¶
　　　之雙鷺亟去莫敢敵者¶
鷺鶿各自有食邑長恐諸侯客子來一鷺忽追双¶
鷺去窮追盡處始飛回¶
　　　晩風寒林¶
<pb:KR4d0266_SBCK_010-17b>¶
已是霜林葉爛紅那禁動地晩來風寒鴉可是矜¶
渠㸃蹈折枯梢不墮空¶
樹無一葉萬梢枯活底秋江水墨圖幸自寒林俱¶
淡筆却將濃墨㸃栖烏¶
　　　霜夜無睡聞畫角孤鴈¶
畫角聲從枕底鳴愁霜怨月不堪聴擁紬起坐何¶
人伴只有殘燈半暈青¶
梅邊玉琯月邊横吹落銀河與曉星城裡萬家都¶
睡著孤鴻呌我起來聴¶
　　　飯罷登浄逺亭¶
<pb:KR4d0266_SBCK_010-18a>¶
今嵗寒應少冬深氣轉和都緣徑差曲添得歩行¶
多栁色猶青在霜威奈爾可忽然雙野鴨飛下一¶
池波¶
　　　晴望¶
愁於望處一時銷山亦霜前分外高枸杞一叢渾¶
落盡只殘紅乳似櫻桃¶
　　　豫章王集大成恵我思古人實獲我心八¶
　　　詩謝以五字¶
孤嗜難衆悦今聴非昔絃美人西山秀蔵茹飲澗¶
泉雪蓑韞明月氷棹刺野舩寳祲耿不掩球聲忽¶
<pb:KR4d0266_SBCK_010-18b>¶
復珊聞者已瞠若鬻之諒悠然良&KR0347;彼何憎擊𦈢¶
俗所便老我詎能聰妙音誤至前古人子所思而¶
我豈古賢借不滿子賞能不聊子歎故家富彦士¶
梧竹映芝蘭紫餘乃祖槖朱遍羣從轓迅趾豈地¶
行逸翎當雲鶱勗哉塼羊角何必懐西山¶
　　　不寐聴雨¶
雨到中霄寂不鳴只聞風拂樹梢輕瓦溝收拾殘¶
零水併作檐間一滴聲¶
　　　送張元直尉塩官(二首)¶
璧水寒薺客春闈擢桂郎折腰端小耐整翮未須¶
<pb:KR4d0266_SBCK_010-19a>¶
忙徳進官無小詩癯誉更香㑹看兩鸂鶆飛下蓼¶
灘傍¶
溧水孟東野南昌梅子真平生一少府千載兩高¶
人白馬松梢寺朱旗雪外春村行知得句寄我大¶
江濵¶
　　　和胡運幹投贈¶
詩似離騷與國風一襟塵土為君空來從月脇天¶
心外堕在冰甌雪椀中判却青燈窮活計早㱕紫¶
禁䇿元功麵生未怕愁城峻聊遣渠儂為九攻¶
　　　夜雨獨覺¶
<pb:KR4d0266_SBCK_010-19b>¶
枕上還鄉枕上回更更㸃㸃把人催雨將苔砌滴¶
到曉風揀荻簾疎處來每到凋年每多感不教睡¶
眼不曾開來霄我識華胥路莫近茶甌近酒盃¶
　　　夜聞風聲¶
作寒作暑無處避開花落花儘他意只有夜聲殊¶
可憎偏攪愁人五更睡幸自無形那有聲無端樹¶
子替渠鳴斫盡老槐與枯栁更看渠儂作麽生¶
　　　詠韲¶
庾郎晩菘翡翠茸金城土酥玉雪容如何俱墮瑶¶
甕中却與醯雞同悶宫金井銀床水清泚雪山氷¶
<pb:KR4d0266_SBCK_010-20a>¶
谷塩輕脆秋風一月釀得成字曰受辛非麴生太¶
學儒生朝復暮茹冷啜寒那可度十年雪汁凍蔬¶
膓一夜飢雷聴更鼓不如甕頭吏部甕頭醒一逢¶
受辛還一醒畢卓與爾同死生¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集巻第十(終)¶
<pb:KR4d0266_SBCK_010-20b>¶
