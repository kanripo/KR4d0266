# -*- mode: mandoku-view -*-
#+TITLE: 誠齋集
#+DATE: 2015-09-23 10:23:57
#+PROPERTY: JUAN 125


一百二十五¶
　　　　　　　　　　　　宋　楊萬里　撰
　¶　墓誌銘¶
　　　　宋故華文閣直學士贈特進程公¶墓誌銘¶
淳熈甲辰十月一日萬里既除先太碩人之喪又¶三日
江西安撫使給事程公遣騎踵門遺以書曰¶江西詩人
淵林也祖於山谷先生派於陳徐諸賢¶謂之詩社而社
<pb:KR4d0266_WYG_125-1b>
中多逸詩某㝠搜得之今刻棗以¶傳而序引缺焉非君
其誰宜為萬里辭不獲命既<md:KR4d0266_SBCK_125-1b>¶呈似公公不以為不可是
時萬里未識公也自是書¶問還往益宻情益親厚後八
年萬里将漕江東被¶㫖往上饒問囚過新安至休寜公
遣人送酒相勞¶苦又遣其子鉉遮見于逆旅是時以從
事有㫖欲¶見公而不敢也私念歸塗當庚此願既而山
路崎¶嶔難以再經拏舟東歸至今以不識公為恨每每¶
流涕公聞之亦流涕盖萬里平生知舊相識而不¶相知
<pb:KR4d0266_WYG_125-2a>
者有矣未有不相識而相知者也不相識而¶相知者公
一人而已公既没萬里哭遣家僮弔焉¶今鉉又以兵部
王公寅所状公之行實來謁銘萬<md:KR4d0266_SBCK_125-2a>¶里慟哭曰己矣世無
此知我者矣銘其辭公姓¶程諱叔達字元誠徽之黟縣
人冑自重黎氏自伯¶休及嬰晉元譚守新安民徳之詔
賜田宅於歙因¶家焉梁靈洗起兵拒侯景入陳以功封
重安公諡¶忠壮迨今廟食至天旺始徙黟云曾祖宗顔
以子¶顯謨閣直學士邁贈正議大夫祖逺以子楫之千
<pb:KR4d0266_WYG_125-2b>
載贈奉議郎父晉之以公贈太中大夫三世娶胡¶氏贈
碩人太孺人碩人公少頴異伯父奇之令從樞宻巫公
學¶方丱已有俊聲年二十三第進士中書連除興國¶軍
充化軍教授以薦改宣教郎除湖州教授秩滿<md:KR4d0266_SBCK_125-2b>¶造朝時
金人将渝盟朝論二三公以書抵時宰陳¶公康伯請厲
兵馬守淮漢募異軍遣間諜理財用¶陳大喜以為足强
人意除通判臨安府尹趙子¶淵待下簡而亢公不為屈
趙謂有臺諌風即委以¶府事且屏後覘焉見公剖如流
<pb:KR4d0266_WYG_125-3a>
遂大相知除知¶通州諸御史薦為臺主簿未三月遷監
察御史乾¶道二年二浙大饑孝宗皇帝憂之分遣郎官
御¶史行視賑貸公當行臨安諸邑先自府始奏謂受¶粥
之令及市而不及野請均之上大喜語執政¶曰誰肯為
朕盡心如此既周視諸邑見上上迎<md:KR4d0266_SBCK_125-3a>¶勞曰卿賑民良苦
公條上便宜曰豐荒在天感格¶在人願益修省以召至
和至如祖宗朝已行之¶荒政若趙抃之㑹稽范純仁之
襄邑斯二者可舉¶行也若夫今日之急務願詔監司與
<pb:KR4d0266_WYG_125-3b>
帥臣察所部¶之官吏或罷而大不勝任者罷之或奉行
不應書者¶罰之斯二者不可緩也上稱善除右正言見¶
上首論君臣聴納詞㫖剴切時已和戎公言勿恃¶和以
為安必因和以為備復言廣盜始平湖冦復¶作盖官于
湖廣者或昏庸貪殘或遷客左官欲民¶得其所難矣謂
宜精擇部使者以察郡守妙簡守<md:KR4d0266_SBCK_125-3b>¶臣以察縣令孰為公
㢘孰為苛刻或辟置或罷黜¶至於一切科擾之政尤宜
蠲損上即詔羣臣集¶議於御史府選監司一人遂除張
<pb:KR4d0266_WYG_125-4a>
維廣西提㸃刑¶獄郴冦李金叛公復奏請廣開赦宥招
降之間速¶發旁近精鋭之師應時討定無使越軼二廣
又言¶龔遂治渤海諸持鋤為良民持兵為盜賊此安之¶
之策也張敞治膠東設募賞令相斬捕此勝之¶之策也
願下攸司著定捕斬除罪之令潭帥劉公¶珙移書謂頼
公建明表裏相應冦遂平中書除吏¶非法公言法制所
以維持國體也要當遵守於上<md:KR4d0266_SBCK_125-4a>¶則僥倖息於下夫不中
銓者吏部不擬官法也未¶出階官者中書不除官亦法
<pb:KR4d0266_WYG_125-4b>
也今則将仕登仕除¶嶽祠之官矣非詞學上舍甲科者
不注教官法也¶今則州文學亦除教官近有宜州文學
髙衮者¶除襄陽教授考其爵(闕/)　　　　補亂法亦太
甚¶矣有㫖押衮歸本貫又言諸郎皆華選也近乃有¶為
丞十日而遽攝員者甫監門數日而亦充數者¶望申詔
執政繼自今必察才望優劣資格淺深時¶有為淮漕者
進死蝗公言日者廬州守臣張師顔¶奏蝗遍田野今乃
諛言自斃罪其可逃又有以<md:KR4d0266_SBCK_125-4b>¶前從臣召還者復請免役
<pb:KR4d0266_WYG_125-5a>
錢公言身為從臣不以¶道徳寛大推廣上意乃導為刻
剥是可不斥遷左¶司諌言民困于執役及和糴四弊上
曰朕當遣¶使按察在諌者僅四閲月以母老且病四請
外¶上再三留之曰朕方欲用卿尋以母憂去服除除¶直
敷文閣知池州時四年二月也引嫌改衢當路¶有不樂
者遇官期至則輒以它人代凡五年至言¶者論其非是
始獲之官辭行首言¶陛下厲精圖治未嘗不欲大有為
然有志不可不養¶養志不可不審耗於事則易怠速於
<pb:KR4d0266_WYG_125-5b>
用則或沮願<md:KR4d0266_SBCK_125-5a>¶毋狃宴安毋急事功上指養志二字曰此
言極¶嘉五月改江西轉運副使十月易江東鄉部也即¶
家拜命奉親之官邦人謂晝繡云既視事有曰本¶司耗
米曰和糴本錢曰去秋苖錢曰宣城砦木錢¶皆蠲除之
仍捐米數千石贍宣之乏徽州雜征有¶曰驛料豆錢者
多取八千緡即奏蠲減又言徽絹¶銖兩昔輕而今重民
故益困有㫖十二萬疋減四¶之一公喜謂人曰大哉聖
主之仁一舉革二百年¶之弊淳熈初元十月除浙江提
<pb:KR4d0266_WYG_125-6a>
㸃刑獄辭行¶上曰朕多留卿未可言去除宗正少卿太
子左庶<md:KR4d0266_SBCK_125-5b>¶子既數月上復問宰執程叔達已除庶子未聞
其¶簡記如此公言玉牒凡列正紬實録而不&KR0224;羅諸¶書
恐有放失尋兼崇政殿説書上前因論帝王¶之學所以
治國平天下之道願講求前代聖賢事¶業而施之天下
一日講周禮至泉府因言其治本¶欲斂市之不售與夫
貸之滯者各抵其抵而予之¶所以恵民也而世儒乃假
其息之説創青苗之法¶以取二十二之息天下卒受其
<pb:KR4d0266_WYG_125-6b>
弊用經之誤如¶此因言今州縣知利而不知義受田租
之粟則多¶至加倍理獄詞之負則専務罰金甚至周内
罪名<md:KR4d0266_SBCK_125-6a>¶沒入生業大則獻羡餘結權貴小則私盜賊資¶妄民
民日益困不可不懲上曰亦非不懲更當¶痛革右史蕭
公燧在旁與聞出而大言於殿門曰¶講讀官得人可為
朝廷賀兼直學士院三年¶四月兼中書舍人公以兼官
過多方控免云一日¶召見因言傳聞江東淮南多旱願
修徳明政省刑¶薄斂庶人心悦而天意得上曰亦聞江
<pb:KR4d0266_WYG_125-7a>
東閔¶雨方以為憂而劉珙奏云已得大雨可喜漢唐之¶
亡皆縁嵗荒盜起朕每憂念常至五六月不敢去¶心公
退謂人曰有君如此天下國家之福八月兼<md:KR4d0266_SBCK_125-6b>¶權給事中
言詔令先書西省後至瑣闥或昏暮丙¶夜事之本末有
不及知人之賢否有不及問望詔¶自今除官行事必具
事之本末人之閥閲連書於¶前俾得叅考不然依舊制
繳奏十一月¶召見賜坐上曰卿制詔甚得體公稱謝久
之辭¶起令復坐曰事無巨細盡言公言近日選人除授
<pb:KR4d0266_WYG_125-7b>
超越上曰何也公言舊京局諸闕本以待選人¶資淺之
有才今既歸銓部無以處之則徑除職¶事官願以京局
諸闕仍歸朝廷公每論諌¶上必嘉歎即施行之再召見
論敬天愛民有志事<md:KR4d0266_SBCK_125-7a>¶功三事其論敬天曰臣承乏詞宗
纂修玉牒因得¶仰窺陛下盛徳如讀尚書而作敬天圖
臣願¶陛下鑒圖而法文王不已之心勿謂豐穰而怠憂¶
勤勿謂平泰而忘儆懼上曰朕自為此圖頗覺¶有益每
遇水旱則必披圖修省常獲感格後再召¶見上顧左右
<pb:KR4d0266_WYG_125-8a>
取圖示公曰人君享國久長皆由¶嚴恭寅畏尤當以為
法陛下既知所以戒¶又知所以法社稷生靈之幸復以
親老請休¶上曰朕方用卿何數求去退而力伸前請¶上
顧欲與郡而言者以為親年髙恐迎侍非便除直<md:KR4d0266_SBCK_125-7b>¶龍圖
閣提舉武夷山冲佑觀明年丁大中憂服除¶七年五月除湖
南轉運副使帥劉焞久病廢事民¶方怨咨公為辨訟决
囚滌滯除弊遇水旱與蠲租¶賑贍人呼舞曰非運使我
等皆當死徙嶺海矣又¶下令通材以本司緡錢助衡郴
<pb:KR4d0266_WYG_125-8b>
道永者凡一萬三¶千緡又代道州輸嵗缺之錢一萬七
千緡積逋大¶軍錢三萬八千緡又與總領趙汝誼奏除
永州旱¶米四萬餘石民感實恵百千人相率詣安撫司
請¶為表乞借留九年七月再除浙西提㸃刑獄餞者¶塞
塗其後潭帥李公椿竟以民言上聞時江西謀<md:KR4d0266_SBCK_125-8a>¶帥上命
執政疏其人上指公名曰某也可近¶李椿奏某甚得湖
湘民心八月除秘閣修撰知隆¶興府見上極論郴桂盜
賊之由撫御之要選任¶之宜消弭之策至洪以所部
<pb:KR4d0266_WYG_125-9a>
多盜申施同惡及¶它盜捕告之令一夕郭外僧舍有冦
其徒來告公¶免其罪厚其犒盡縳羣冦尸諸市屬邑有
八而每¶嵗之賦十逋二三盖有民已流徙而田實汙萊
者¶亦有田不汙萊而業無主名者謂之逃閣公方遣¶縣
官精敏者核其欺占其實百年蠧弊一日蕩去¶州之材
官曰親兵者千曰選中禁軍者亦千異時<md:KR4d0266_SBCK_125-8b>¶士卒營居市
居相半以故驕放公為之築室三百¶餘區聚居一營月
廩時服給授惟時晝訓夕警無¶敢譁遨復諸州置凖備
<pb:KR4d0266_WYG_125-9b>
使一員擇其久于履軍者¶以管轄之上以其法刻板下
之百郡云吉之兵譟¶於牙門公以守臣與兵鈐不咸劾
罷之揚賞禽賊¶皆伏誅軍政肅然一道惕息十二月進
集英殿修¶撰因任公上體聖意下卹民隠其惜官藏甚
於家¶貨帥洪五年前後蠲除民賦為緡錢二十三萬有¶
奇為米斛一十一萬有奇談者以為多於王仲舒¶云十
三年八月上一日忽宣諭執政程叔達隆<md:KR4d0266_SBCK_125-9a>¶興之政甚美
興進敷文閣待制再因任嵗或小不¶雨公每禱雨舉室
<pb:KR4d0266_WYG_125-10a>
不茹葷感召如響部内連年有¶秋民歌之曰公来江西
熟公去江西旱十四年引¶疾丐祠章繼上四月四日特
轉一官提舉江州太¶平興國宫去之如始至在官束修
之問近比宜¶受者積八千緡皆入公帑因任至再宜受
禮物¶亦以犒軍既歸宅旁治小囿曰西野有室二曰葵¶
心曰秀野鑿池沼種花竹逍遥忘歸十六年二月¶太上
皇帝登極轉一官以嘗為東宫講官再轉兩¶官時舊學
悉収召公獨以與執政隆興合符小忤<md:KR4d0266_SBCK_125-9b>¶壅不以聞奉祠
<pb:KR4d0266_WYG_125-10b>
四載引半納禄遂以顯謨閣待制¶致其仕今上皇帝即
位有詔撫問遣使錫銀¶奩藥茗詔有渴見之語公感泣
拜賜慶元二年十¶月特除華文閣直學士賜衣帶僉論
始伸公年髙¶益健一日對客忽有不屑人間世之語得
疾無苦¶惟日食寝忽命左右扶掖端坐於正寝奄然而
逝¶享年七十有八官朝奉大夫爵新安郡開國侯食¶邑
一千一百户遺表聞天子閔悼加贈特進¶黄氏封碩人
先公五年卒子男四人鑄年十九¶預國子第二名薦早
<pb:KR4d0266_WYG_125-11a>
卒鉉朝請郎行将作監主簿<md:KR4d0266_SBCK_125-10a>¶錫承義郎知江州彭澤縣
事鎬早夭女四人適進¶士黄汝崇奉議郎知潭州湘隂
縣事黄榮通判台¶州金㒜樞察汪公之孫義實皆前卒
孫男源洵俱¶登仕郎女一人尚幼公天姿静重逮事四
朝守正¶不撓始終一節感孝宗睠厚日思報稱所論¶列
封駮無少顧忌以故齟齬嘗因草詔¶孝宗嘉賞顧左右
問學士為誰以他學士對公終¶不自言行已敬事親孝
和于族信于友撫姊妹甥¶姪盡愛昏喪賙之必厚既以
<pb:KR4d0266_WYG_125-11b>
先夫人志養不盡為¶終天之戚復舉大中資産遺諸姪
且官伯氏子慰<md:KR4d0266_SBCK_125-10b>¶下泉意族人病於鄉正之役則剖私田
倡義役諸¶鄉俲之其利甚博既没里人築堂肖像祠焉
嗜學¶至老不釋巻六經諸史皆探根柢書法得急就體¶
生平著述曰玉堂制草曰玉堂備草曰表牋曰論¶諌曰
承華故實詩箋曰宏詞賦頌曰歌詩書啟記¶序雜文凡
六十八巻藏於家其自述出處大節則¶有四朝遺老傳
公之未病前數夕忽有大星霣于¶庭家人大驚没於慶
<pb:KR4d0266_WYG_125-12a>
元三年七月十四日𦵏於五¶年二月二十二日其鄉東
亭其岡潭口銘曰¶
温温程公日行維冬風行維東萬物有融役役程<md:KR4d0266_SBCK_125-11a>¶公玉
立維松雪立維嵩衆正之宗既介既通不異¶不同邦之
䕫龍氓之黄龔不違其衷不詭其從不¶究其冲不乖其
逢¶
　　　　刑部侍郎章公墓銘¶
紹興二十有一年時宰顓政燕居深念天下之忠¶臣義
<pb:KR4d0266_WYG_125-12b>
士名相如忠獻張公骨鯁如忠簡胡公之儔¶終不附已
朝逐其一夕發其一将欲一網以食之¶既於是開告訐
興羅織絜廷尉府作一大穽擇深¶文吏為已之鷹犬宣
城章公儒者也¶髙皇帝選於衆廼自刑部副郎擢為大
理少卿以式<md:KR4d0266_SBCK_125-11b>¶遏其熾或摘公曰公今日士師非禾絹士
師也盍去¶公曰全軀以私淑寧捐軀以庇善人時宰每
事¶諭意公念争之必不從從之必不可進而唯唯退¶而
否否士大夫置對多所全安於是大忤其㫖因惡簽¶書
<pb:KR4d0266_WYG_125-13a>
樞宻章夏諭言者擊去併波及公以為宗盟同¶罪云公
既去而頻年大獄起矣至時宰死乃已¶孝宗嗣位之初
旁招正人忠鯁輳集一日顧大臣¶曰光堯之朝有一廷
尉不視大臣喜怒為獄者¶誰皆以公對召見除大理少
卿天語褒嘉曰以卿¶異時典獄不觀望大臣故用卿未
幾擢權刑部侍<md:KR4d0266_SBCK_125-12a>¶郎時乾道二年也未幾擢右文¶¶殿修撰
致其仕淳熈元年十一月戊申薨於里第¶得年八十有
二朝論嗟悼公諱燾字彦溥世居宣¶城穉而偉淵渟山
<pb:KR4d0266_WYG_125-13b>
峙宣和間以周官經學名震¶場屋自鄉校貢辟雍升太
學㑹兵革俶擾間闗還¶家建炎二年以父任調廬州司
户恭軍處州龍泉¶主簿改監行在贍軍酒庫又改泰州
梁家垜鹽場¶又改行在酒庫所主管文字循承直郎紹
興十四¶年除大理司直明年授右通直郎除寺丞奉使
廣<md:KR4d0266_SBCK_125-12b>¶東鞠逹官獄以平允稱歸朝轉右奉議郎除寺正¶十
八年遷刑部員外郎明年轉右朝奉郎後二年¶遂除大
理少卿既以忤時宰言罷未幾¶髙宗記憶除主管台州
<pb:KR4d0266_WYG_125-14a>
崇道觀轉右朝散郎未幾¶除知復州為政平寛流徙皆
歸治聲上聞二十五¶年復召為大理少卿明年又以言
罷又明年轉右¶朝請郎二十九年起知蘄州其政如復
而簡儉有¶加名篴紋簟為民角齒而守臣階梯自公痛
革¶至當暑卧榻不徹織蒲至今士大夫媿之邦民歌¶之
三十一年轉朝奉大夫提㸃湖南刑獄地逺畿<md:KR4d0266_SBCK_125-13a>¶甸有司
嫚令老吏舞文獄以賕成刑多頗纇公明¶不察淵恕不
縱狠平反居多民以不寃全州材官¶執守臣以叛公單
<pb:KR4d0266_WYG_125-14b>
辭諭招即日請降觧甲還營公¶獨戮其始謀者數人餘
釋不問一郡以寧未㡬移¶病請祠去孝宗御極遂見擢
用将薨精神湛¶然一語不亂惟語子孫以孝弟忠信明
年十月八¶日𦵏於宣之茒氏松山之原曽祖旦不仕祖
珌贈¶太中大夫父元任朝奉大夫致仕贈光禄大夫公
初¶室萬氏繼室陳氏十子綺監台州黄巖縣事繡¶監監
綱臨安府學教授純信州司户恭軍綰蘄州黄<md:KR4d0266_SBCK_125-13b>¶梅主簿
紱太平當塗主簿皆廸功郎維從事郎¶復州推官綜繹
<pb:KR4d0266_WYG_125-15a>
經綸業進士一女適進士汪亨舉¶孫男三十人女十二
人公於文既工而尤工於詩¶與里中詩人周紫霞賡酬
往還詩筒牛腰斧藻江¶山迢琢風月佳句絶唱麗雅奇
崛芻豢衆口聳動¶羣聴至今言宣城詩人者前有梅謝
後有周章云¶公天性質儉不為華靡一裘補紉且三十
年仕踰¶三紀不嬴一簮得禄必分族婣友朋賙而無斁
至¶於一邱一壑乗興忘返理一山園於南山之陽命¶曰
南坡杖屨于斯觴咏于斯卧興于斯酒酣賦詩<md:KR4d0266_SBCK_125-14a>¶殆無虚
<pb:KR4d0266_WYG_125-15b>
日終無一言及於聲利夜坐一燈讀書自¶娯或覓紙作
字得唐人楷法年八十筆力益遒¶目力益强今世未有
也教子無倦自作家訓繩以¶禮法廸以文詞純綱相繼
策第綱尤能文出諸老¶右不幸皆早世𦵏後二十八年
縡自宣城徒步来¶廬陵訪予泣曰先公之阡碑石蒼蘚
封之厚矣而¶未鑱一詞以諗來者先公之客惟先生在
爾獨¶無意乎萬里曰敬受教乃摭侍郎陳公天麟之狀¶
著於篇銘曰
<pb:KR4d0266_WYG_125-16a>
紹興中年有宰而權雷霆之威曀曀彼天睅彼異<md:KR4d0266_SBCK_125-14b>¶已弗
剪弗止族彼屠伯宅之大里皇咨章公汝仁¶汝忠襮圜
衷方往刓其鋒彼火而烈公水其炳彼¶虎而咥公尸其
孽皋蘇所先于張所艱公笑不言¶善人克全善者是怙
權者是忤公以是去公以是¶舉孝宗御極谷搜岩搴降
於幽間寘彼甘泉其¶仁其博其裔其渥其誰云者楸表
之隺¶
　　　　朝奉大夫起居郎呉公墓誌銘
<pb:KR4d0266_WYG_125-16b>
淳熈十三年十月二十二日皇帝㑹慶節北使¶来賀命
朝奉大夫起居郎呉公假禮部尚書館¶之天寒公罷於
匽薄是日嬰疾一足不良於行賜<md:KR4d0266_SBCK_125-15a>¶告反室得近醫藥予
往問疾則呼酒酌我取秘閣¶新刻法書相與展玩疾盖
小愈至十二月二日奄¶忽而逝疾再作云公諱燠字春
卿世為衢之西安¶人紹興甲戌策進士第調福州福清
主簿循從政¶郎授撫州州學教授以父憂去官除喪授
隆興府¶府學教授弁冕胡簋與之一新書策蕞殘市之
<pb:KR4d0266_WYG_125-17a>
充¶牣其教條不可犯而訓誘可樂士多卒學有就者¶改
宣教郎知建寧府浦城縣轉奉議郎邑名難治¶始至訟
紙千計公疾讀十行俱下奮筆决遣文書為¶清有惡少
年挾兄弟盤據椎埋名曰五虎公令縳<md:KR4d0266_SBCK_125-15b>¶至庭皆置諸法
㷀嫠吐氣鄉校無教公訊得民無後¶者田皆歸之學宫
於是齋房始聞絃誦聲邑以官¶鬻鹽為賦稱責致鹽配
鹽與民公私交病公致鹽有¶貲而下其估民樂與官為
市賦入有羡至庚舊令¶所逋之數萬計部使者以治行
<pb:KR4d0266_WYG_125-17b>
上聞有¶詔詣丞相府察㢘為幹辦審計司轉承議郎有
薦¶公材可御史公自詭治劇得賀州辭行¶上迎謂曰朕
聞卿名久公論奏三事上曰甚善¶姑牧逺民行且大用
賀凋郡賦亦仰鹽公行之如¶浦城言所部便益事謂南
民貧不應租外復有丁<md:KR4d0266_SBCK_125-16a>¶米請蠲除之又二廣盜之勍者
有減殊死為城旦¶往往亡命恐貽後患宜差擇伉健監
而為兵轉朝¶奉郎踰年詔舉可監司者臺諌侍從皆以
公應¶上語大臣曰用此人遲十年矣自賀除荆湖北路
<pb:KR4d0266_WYG_125-18a>
提㸃刑獄公事於是鄂之囚有司議抵死而實未¶嘗殺
人公即訊一語得情破械出之一郡驚異莫¶猺楊秀禄
嘯蠻獠冦沅湘公即日登車引道或惎¶以羽檄召兵公
曰此特其酋詿誤其下羣蠻何辜遣¶吏諭招許以不死
秀禄出降不戮一人十一年¶召還賜對首言今日民貧
咎在踰侈宜嚴其禁<md:KR4d0266_SBCK_125-16b>¶自貴近始又言沅湘之蠻非無人
性官不擾之可¶以無驚要在擇長吏勸豪酋練峒丁又
言江東道¶路流民纍纍将往黄州請耕閒田宜令淮南
<pb:KR4d0266_WYG_125-18b>
有以¶振業之上皆悦至流民事則戚然曰非卿朕不¶聞
此除尚書郎典吏部銓有副使致仕應官其¶子吏格以
策名未三十年公折之曰此令謂身在¶官而任其子者
今致仕矣豈得援此吏輩股栗轉¶朝散郎明年遷樞院
檢詳諸房文字遷司農少¶卿論任子之法謂此年有自
它官而除扈帶者在¶職或兼旬或踰月則復還其舊其
意不過覬覦觧<md:KR4d0266_SBCK_125-17a>¶帶之恩度越正法之上徑轉横階或防
團遥刺免¶闗陞叨䕃補而已且夫法之所為實歴者謂
<pb:KR4d0266_WYG_125-19a>
滿二¶嵗今縱不及亦宜庀職滿嵗又論今嵗灾異重仍¶
星變地震仲春雨雪仲夏積隂近取諸身腠理疏¶則正
氣傷願思所以致此者又言三省樞宻院六¶部吏員無
慮一千三百人願下有司議省冗吏事¶皆施行兼權中
書舍人中人有以製郊見冠服¶増秩者公封還詞頭近
屬有用近比奏其門下客¶補官者公論至再遂寝遷起
居舍人仍兼西掖遷¶起居郎方禋祀湛恩慶夀大賚書
命填委公從<md:KR4d0266_SBCK_125-17b>¶容占筆訓辭爾雅得代言體一日造膝言
<pb:KR4d0266_WYG_125-19b>
陛下臨御二十五年勵精為治而庶績未熈意者¶羣臣
未能仰體焦勞媮以愒日隤靡益甚不親細¶務者併當
務莫之急不按府吏者併良吏莫之舉¶以甲兵之問不
至廟堂為美乎則不先無事之備¶以錢糓之數問之有
司為當然則不計國用之虚¶以獻納論思為職者不過
卑論以應故事以寅入¶午出為職者不過充員而書紙
尾将何以使樞機¶皆周宻上下無苟且盍有以振厲而
一新之¶上竦然曰卿老成鯁亮公既没上愍之賻金帛
<pb:KR4d0266_WYG_125-20a>
有<md:KR4d0266_SBCK_125-18a>¶加享年五十有六曾祖常禄祖思皆不仕父槩以太¶
學上舍賜進士第三為太守再為部使者所臨有¶稱終
官中奉大夫累贈至通奉大夫初室夏氏先¶公三十年
卒繼室其娣也皆封恭人子男二人垣¶堮女四人長適
倪韶早卒次適通直郎知岳州¶華容縣事万侯侃次許
嫁陳汶次幼孫男一人鉉¶女二人公介而和通而能立
與人交粹然可即及¶臨事有不可萬夫莫奪其在州縣
見謂明習及立¶朝乃以讜直聞家故貧性清苦每分俸
<pb:KR4d0266_WYG_125-20b>
以賙其族¶兄弟之子教其幼而孤者嫁其女之貧者垣
既返<md:KR4d0266_SBCK_125-18b>¶柩於衢以來年十一月庚申𦵏公同山明果之原¶
公之弟烜状其行來謁銘萬里與公同年且同舍¶又同
志其又奚辭¶銘曰¶
士呻其策人禹家稷言佩之繸言摘其埴仕邑及¶州輻
輳其猷寘彼京周何毅不柔顯允呉公學正¶兩崇中外
兩庸風行川通金玉天聰山龍¶帝躬推轂九重華勛之
隆既螭我筆盍棟我¶室有奄與畢有䀌無詰
<pb:KR4d0266_WYG_125-21a>
　　　　林運使墓誌銘<md:KR4d0266_SBCK_125-19a>¶公諱孝澤字世傳莆田人也曽祖質故贈朝奉郎¶祖傳
故不仕父選故任承議郎致仕贈右中大夫¶公少好詞
章卓然自立一時流輩㒺不推表大觀¶四年升貢入太
學宣和六年登進士第建炎初調¶建陽縣尉再調南劒
州順昌縣尉㑹有告某賊欲¶犯城邑公不謀同寮不檄
旁援獨計以為可先未¶發禽也提兵宵征黎明至其所
賊方搥牛釃酒聚¶神祠中乃突揜之無一人免者未㡬
<pb:KR4d0266_WYG_125-21b>
丁太夫人憂¶當論功而郡僚有沮格者通判呉建曰使
賊而張¶州且不保况邑乎是不可不賞乃以聞服除授
左承<md:KR4d0266_SBCK_125-19b>¶事郎監建陽縣麻沙鎮税秩滿調泉州晉江縣丞¶
太守器其詳整訟有積嵗不决者一以屬公靡不¶立㫁
人情服焉公所至㢘於身力於職必欲以其¶韞及物至
干以私秋毫不可上官敬憚之通判興¶國軍秩滿謁祠
官之禄得主管台州崇道觀知南¶康軍公為郡嚴而不
苛吏不敢欺提舉廣南路市¶舶有胡婦蒲持環産以獻
<pb:KR4d0266_WYG_125-22a>
為子求官得之公持之¶不下而言諸朝曰互市與夷接
也舶之所入法歸¶有司以俟公上之須未有私獻無益
之物者倖源¶一啟逺人何觀事遂寝朝論韙之即拜轉
運判官<md:KR4d0266_SBCK_125-20a>¶先是官吏以嶺南為非法令所能逺馭類黷貨
有¶縣令挾大官要人囊槖之墨且横公得其受賕状¶即
舉奏之一路震虩曰是何可犯觧印綬去者十¶數人知
漳州公年彌髙矣聴决益精明北邊有釁¶斂兵於漳以
戍焉前守匱於賦故事戍者既行居¶者増餐錢而州不
<pb:KR4d0266_WYG_125-22b>
時給其徒族立庭下不去有猘¶色公不為動徐曰若輩
欲反必先殺我餐錢極無¶幾爾獨不可强取叱令還營
取一二尤者寘之法¶而令月庚之重服其暇嵗大疫為
糜鬻樂里賙路¶界死不能掩埋者官為棺斂部使者上
最進提㸃<md:KR4d0266_SBCK_125-20b>¶廣南東路刑獄公力辭不就天子髙之改除
直¶秘閣主管建寧府武夷山冲佑觀訓詞曰循良之¶吏
吾所重止足之人吾所敬重秘之直吾所惜¶朝廷方行
綜核之政切齒汙吏有言於丞相者曰¶林公雖老持節
<pb:KR4d0266_WYG_125-23a>
鄉部肅清一路獨不可耶丞相然之¶白上除公本路轉
運副使命下八郡聳然曰此真¶監司也公即以鄉里引
嫌有㫖趣公入奏公謂所¶知曰廣南之命既得辭矣顧
拜今命辭逺樂近非¶人臣義章再上朝廷知不可强致
復俾祠禄是¶嵗乾道六年也公則蕭然自放因舊葺廬
疏渠引<md:KR4d0266_SBCK_125-21a>¶泉以花竹日哦其間故人過逢瀹茗奕碁杯酒¶
淋浪其樂殆非塵中有也明年正月十八日疾終¶得年
八十有三後九日𦵏南郭五雲寺之東北公¶性澹然無
<pb:KR4d0266_WYG_125-23b>
外嗜與人交一見傾底裏至遇事凜不¶可犯南康臨漳
嵗倚山澤之入以佐公帑公盡捐¶以俾民遇過使客燕
饗儉而敬賔亦憮然滿意公¶自律清苦一夕視事竟有
持燭送公至闑内者公¶曰此官燭也亟命持去林氏自
唐貞元族裔門閭¶公始葺之敷文閣直學士王公十朋
詩而碑焉公¶娶阮氏封安人先卒男二人榕左廸功郎
新台州<md:KR4d0266_SBCK_125-21b>¶州學教授枅左奉議郎秘書省秘書郎出知信
州¶女二人適文學方庭賁方因誠孫十人文之為信¶州
<pb:KR4d0266_WYG_125-24a>
貴溪縣尉居之千之並将仕郎餘尚幼枅立朝¶巋然弗
激弗隨予晚與枅同朝而厚予得外補枅¶迢送予曰先
君子竁而未碣非懈實有待子其人¶哉予謝不能既歸
廬陵枅又遣一介走二千里來¶請銘曰¶
士稚而節石漱雪齧既耉而洿毁珠負塗我芻我¶駒我
亨我衢我日我晡疇舒其驅林公烺烺閩粤¶之望天子
是奨南東其蕩公(闕/)以辭孰完不隳孰<md:KR4d0266_SBCK_125-22a>¶溢不欹胡耋而
歸莆城之南寺屋之北言藝其栢¶以妥公宅清風肅而
<pb:KR4d0266_WYG_125-24b>
米之玉之式訛彼貪尚或忸¶之¶
　　　　提刑徽猷檢正王公墓誌銘¶
公諱囘字亞夫世居九江五季有仕於閩者因家¶焉徙
温之瑞安曽祖岳祖霈皆不仕父佃贈中奉¶大夫妣黄
氏贈令人配丁氏封宜人公初入太學¶名聲彰徹登紹
興甲戌第歴婺州永康縣尉吉州¶左司理恭軍知建寧
府建安安豐軍安豐二縣監¶行在左藏西庫幹辦諸司
粮料院出守濠州除提<md:KR4d0266_SBCK_125-22b>¶舉江西常平茶鹽改江西轉運
<pb:KR4d0266_WYG_125-25a>
判官移福建轉運¶判官召還為尚書户部郎官将作監
大理少卿檢¶正中書門下省諸房公事除直徽猷閣浙
西提刑¶主管建寧武夷山冲佑觀改知湖州除江東提
刑¶以疾請老再得祠禄積官至朝議大夫享年七十¶有
二卒於正寝實紹興三年十二月二十有九日¶也公在
建寧以廉明稱太守汪尚書聖錫尤器之每事¶委公邑
人稱平又為之修學校教生徒老則教以¶慈少則教以
悌有感慨流涕者廬陵地接湖廣盜¶賊出没狴犴充斥
<pb:KR4d0266_WYG_125-25b>
公行以勤恕圄空四五每曰公<md:KR4d0266_SBCK_125-23a>¶生明信矣時太守尚書
王公佐風采峻邁寮吏震¶聳乃獨知公事必詢焉且曰
主决曾學到古人才¶非近用某不及也卒以此語薦於
朝諸公亦交¶章改京秩得建安未赴丁中奉憂除喪得
安豐地¶當邉徼撫字之外無日不討訓練其髙年及秀
民博諏¶形勢熟講守禦於是周知兩淮要害使者上其
治¶行丁母憂除喪得左帑畢力舉職且曰韓魏公不¶卑
此官吾敢不勉遷粮料院凡百官之奉摠焉在¶京百司
<pb:KR4d0266_WYG_125-26a>
官為賦錢僦民為傔謂之顧募乃有借兵¶人於外郡而
以錢他用者公請革其弊知濠州辭<md:KR4d0266_SBCK_125-23b>¶行壽皇曰守邊之
道無出威信公再拜而退至¶郡廩帑赤立嵗復大祲旁
郡皆然無所告糴淮北¶有粟而非我疆故事守令莫敢
便宜公禱於天願¶以身狥廼召里長貸以公錢踰淮私
販旬月之間¶得斛數萬民食之嬴被及旁郡來嵗大穰
慨然曰¶文事武備闕一不可於是增修州學有民兵統
轄¶徐弼倚官毒民公首流之老姦驚焉亡命越境莫¶可禁
<pb:KR4d0266_WYG_125-26b>
止公取其尤二十餘人月有廩給使各固封¶守戒之曰
一失其人於汝乎得材官且千役以行¶陣初不知戰公
簡軍實肅蒐苖厚勞來數月間一<md:KR4d0266_SBCK_125-24a>¶變精鋭威憺遐邇盜冦
屏跡有二山曰横澗曰¶韭山在百里所公躍馬按行知
其緩急民可保焉¶圖之以獻及為江西常平使者勤恤
民隠發摘吏¶姦風稜凜凜咸稱神明時贑吉南安建昌
郡告旱¶公速賑貸請命除租荒政大修民無流殍江西
稻鄉而¶常平義倉郡邑乾没多去其籍公稽之情得小
<pb:KR4d0266_WYG_125-27a>
郡¶之負亦以萬數然上令庚二年之粟改就將漕時¶適
嵗豐公念前日之旱廼請於朝願以官所藏¶緡錢三千
萬分命諸郡糴焉明年江西果大旱頼¶之以濟江之徳
安兩税告重袁之分宜病於月輸<md:KR4d0266_SBCK_125-24b>¶皆請損之閩之臨汀
抑配鬻鹽民久不堪公諏其¶情請正經界召為尚書郎
付以其事文告所暨汀¶民踴躍㑹復召為大匠遷廷尉
宰掾兩省事叢擬議¶精敏剖决忠實執政稱嘆如復勅
令之司以防¶舞文罷詔獄以存大體皆壽皇從公請也
<pb:KR4d0266_WYG_125-27b>
見今¶天子首陳圖中興嚴敵偹請核名實通言路而法¶
聖政之説為尤切其説曰壽¶皇之淳熈致治之中曰修
身以學約己以儉莅¶政以勤用人以公誠心以格天虚
中以聴言寛以¶接下仁以愛民此其要也願陛下取兩
朝<md:KR4d0266_SBCK_125-25a>¶聖政而觀之使大臣時陳於前經筵日誦於側即¶其
切於時者力行之公在省中嵗餘求去甚力乃¶使浙西
力求祠官從之數月起知湖州湖士大夫淵¶林也公以
耆徳鎮之上下悦服又訪郡之大利修¶湖漊增城堞建
<pb:KR4d0266_WYG_125-28a>
利濟院有盜夜殺牛牛逸訴烏程¶尉尉不省復訴歸安
尉尉視之傷然牛怒觸人¶無敢近者尉聞於州公遣卒
傳呼示以判事牛即¶俯聴盜竟得云聞者異之或歌之
曰謂牛不能言¶何以愬其寃謂牛能觸何以俯而伏信
及豚魚疇¶不曰迂兹牛且聴令寧不顯公政中奉家故
貧無田有<md:KR4d0266_SBCK_125-25b>¶屋三楹中奉謀於公曰吾兄弟四而屋楹三
將焉¶寘一弟吾欲遜焉公即承命僦居郭外奉親養焉¶
邑人義之公既仕乃有田百畝及知濠州盡以其¶入分
<pb:KR4d0266_WYG_125-28b>
族親亦以承先志云公器識宏深襟度寛博議¶論設施
加人數等料事如神物無遁情然接物裕¶和亦不可犯
臨事莊毅乃復可親嘗曰吾有三不¶欺一曰君二曰人
三曰已自少慷慨有大志艱勤¶窮空澹無愠色人有善
必稱過必掩忿必懲才必拔¶奉已過儉以先一家食不
重肉衣不綺麗雖御童¶僕未嘗疾語一門之内穆如春
風初居峴山晚卜<md:KR4d0266_SBCK_125-26a>¶築北湖自號峴湖居士在湖州朝廷
方欲用¶之而求去益切既憲江東歸至峴湖摩挲鄉曲
<pb:KR4d0266_WYG_125-29a>
問¶訊親舊喜不自勝居亡何移疾乞掛其冠云子男¶四
人自强文林郎監行在省倉上界門自適¶將仕郎自修
以公遺澤補官自治尚幼女五人適¶承直郎前安豐軍
安豐縣主簿呉琰進士項淵松¶何致慮廸功郎前南安
軍星子縣主簿周寓孫男¶五人泰之鼎之益之履之復
之女三人公有峴湖¶堂不啻足齋予嘗為賦之名士如
尚書程公泰之¶禮部陸公務觀倉部周公必大賦之者
尚多初丁<md:KR4d0266_SBCK_125-26b>¶宜人先卒公親窽二竁於峴山佛屋後而虚
<pb:KR4d0266_WYG_125-29b>
其一¶諸孤將以十月二十八日奉公合𦵏焉前期公長¶
子自强以公之行實來請銘予與公為同年且同¶朝晚
且親乃哭而銘之曰¶
我入修門公至自温我出建鄴公藩苕霅當其同¶朝胥
從逍遥逮其補外胥懋夙退我歸幾時聞公¶𦵏期沱若
其洟滴為誄辭有煒廟器琮璧瑚簋不祼¶后帝而揜諸
瘞其既九京疇不復之其未九京疇¶克揚之¶
　　　　知漳州監承呉公墓誌銘<md:KR4d0266_SBCK_125-27a>¶
<pb:KR4d0266_WYG_125-30a>
公諱松年字公叔永嘉人曾祖諱比故不仕祖諱¶充故
贈右光禄大夫父諱表臣故任敷文閣直學¶士右太中
大夫提舉江州太平興國宫累贈少保¶母鮑氏秦國夫
人伍氏宜氏公伍出也以䕃補官¶初主平江之崑山簿
監南嶽廟由國子監書庫官朝¶廷刪定官書成改秩攝登
聞鼔院將遷擢而少師以¶壽皇府翊善議出閣事罷去
公亦請外歴徽台二¶州簽書判官㕔公事其在徽州悉
力吏治無文士¶脱畧囊篋細碎之意太守多病予告以
<pb:KR4d0266_WYG_125-30b>
公明敏委¶以郡事吏牘填委或累月不省者公一日决
之如<md:KR4d0266_SBCK_125-27b>¶流守倚以集秩滿歸至中途聞少師病篤捐妻子¶
犯波濤舟中人無色公不為動翼日至家少師一見¶乃
瞑台州秩滿得湖州轉運司幹辦公事部使者¶知公能
文牋奏悉以倩公每一篇出大者百千小¶者數語詞意
絶人給事莫公濟嘗嘆曰公叔下筆¶無一㸃塵氣何必
減江彦章孫仲益時金人入冦¶湖南餉師粟斛四十萬
當遣吏䕶送懼公獨請¶行舳艫銜尾先至師次粮道以
<pb:KR4d0266_WYG_125-31a>
濟丞相魏國張公¶居長沙望重四海名士輳集獨偉視
公每見必促¶席語移日且勉之曰君不必苦心屬文當
為有用<md:KR4d0266_SBCK_125-28a>¶之學且與其子敬夫游公自是盡棄其學而學
焉¶魏公再相薦公於朝及其宣撫江淮招公議軍¶政公
以國事方急不告妻子而行通判明州太守¶滎陽趙公
伯圭母秀王夫人疾革委攝郡事公宿¶於郡舍盡瘁戮
力事整而辦時有死囚數十公察¶其有寃色即呼而前
温色辭次問之皆號泣曰我¶海漁也吏執以來日夜笞
<pb:KR4d0266_WYG_125-31b>
掠使誣服為盜公宻遣¶吏騐問海濵枯漁之肆果然一
日釋二十七人郡¶中驚服先是詔郎官以上舉所知尚
書薛公良朋¶中書舍人洪公邁給事胡公沂直院莫公
濟少卿<md:KR4d0266_SBCK_125-28b>¶胡公襄皆以公名聞秩滿造朝丞相陳公俊卿
一¶見奇之除將作監丞㑹中都官待次者例補外改¶江
西安撫司叅議官江西飢米斗數百錢公捐¶俸以活飢
者除知南劍州賜對便殿壽皇勞曰¶吾舊學之子也因
訪以天下平公敷奏詳明所陳¶四事如得天意固民心
<pb:KR4d0266_WYG_125-32a>
録名將子孫革武舉試文¶上甚喜至延平首條上民事
一曰差注巡檢須武¶舉中選或任于曉民事者二曰理
訟先逮詞首三¶曰商旅不得操兵事皆施行有氓誣其
主人以殺¶其子者獄久不决公騐問不三日得實又明
日獲<md:KR4d0266_SBCK_125-29a>¶其子於建寧盖氓匿之云人以為神暇日則召掾¶
吏與之論文入學校與諸生講經義時薦舉久敝¶有挾
諸公貴人書至者公一不省廷語於衆曰薦¶舉之意舉
賢才及治行而已挾貴而問豈薦舉本¶意哉先是郡之
<pb:KR4d0266_WYG_125-32b>
材官多以請託𨽻尺籍公一不聴¶一日入蒐庭大閲許
其子弟畢集試其藝能簡其¶驍勇湼以為兵俄有㫖集
諸郡材官詣行在所¶按試士氣奮甚挽强穿扎為閩郡
最第賞減㑹課¶三年其治郡大氐慕先邑及去延平之
民遮道涕¶泣為之立祠既入朝執政議以公為尚書郎<md:KR4d0266_SBCK_125-29b>¶上曰呉某治郡有聲朕與再畀以名郡遂得潭州¶未之
官而卒實淳熈七年二月丁酉也得年六十¶有二終官
朝散大夫初少師官通判夢一浮屠頎¶然而瘠謂已曰
<pb:KR4d0266_WYG_125-33a>
帝詔予為而子視其謁云杭州祥¶符寺及觧官道杭公
生焉幼頴悟甫六七嵗日誦¶數千言年二十三侍少師
居婺州晝夜讀書甚至¶嘔血少師以文名一世公盡得
其學弟三人皆師¶友公得同薦書而公獨下第及試宏
詞科隠秩秘¶文過目不忘同學如丞相洪公适給事莫
公濟皆¶推其業之精公風神髙邁談間傾坐超然如魏晉<md:KR4d0266_SBCK_125-30a>¶間人物好古樂道經明行修不競於進慤而澹介¶而通
寡欲而有守平居簡出終日簡編筆研間遇¶㑹心處即
<pb:KR4d0266_WYG_125-33b>
書於牖户為文深厚古雅有前輩風有¶詩文二十巻曰
江湖集尤友愛于兄弟從兄御史臺¶主簿某病革託以
死生弟宗學教授某在閩中屬¶疾公聞之疾走至其官
下未幾公䕶喪以歸力¶貧以𦵏拊二室之孤不異已子
所至得俸不以入¶門不買田宅分以周族親同寮之急
與游皆名輩¶如王公十朋鄭公伯熊林公光朝吕公祖
謙尤厚¶云初室周氏封宜人永嘉先生行己弟之子也
能<md:KR4d0266_SBCK_125-30b>¶通孝經論語孟子諸書與公徳對云前五年卒繼¶室
<pb:KR4d0266_WYG_125-34a>
潘氏亦封宜人後十二年卒子男四人瓌文林¶郎前饒
州軍事推官璪承直郎前監建康府提領¶所南酒庫琰
文林郎前安豐軍安豐縣主簿幼為¶人後公卒歸其宗
以公廕琯尚幼女六人希韞適¶文林郎瑞州軍事推官
周若鑑希孟適廸功郎前¶潮州司法叅軍薛澤季蘭適
進士周及次未嫁次¶適修職郎永州零陵縣主簿楊長
孺次適進士鄒¶畢孫男三人洵澥深女四人諸孤以八
年九月乙¶亥𦵏公於吹臺鄉囘山法濟院之陽遷周氏
<pb:KR4d0266_WYG_125-34b>
宜人<md:KR4d0266_SBCK_125-31a>¶祔焉至紹熈壬子二月壬寅復以潘氏宜人祔其¶
左方予與公初定交長沙中同官豫章公之子璪¶晚復
與予同官髙安大兒長孺因得壻公之門交¶莫厚焉親
莫至焉公既𦵏之十二年癸丑四月璪¶以書來曰先人
未有銘詩㣲先生其誰宜為則追¶銘之曰¶
公叔風神白而長身如光風霽月之無塵公叔詩¶文老
而日新如日光玉潔而不陳公叔搢紳意行¶無津如我
馬既同而躄其趾我車既攻而方其輪¶嗟嗟公叔一炊
<pb:KR4d0266_WYG_125-35a>
黍之詘而萬斯年之伸公叔一去<md:KR4d0266_SBCK_125-31b>¶於今㡬春意其上虚
空跨緑駬下大荒而騎麒¶麟也耶¶
　　　　朝議大夫直徽猷閣江東運判徐公墓誌¶銘¶
淳熈有賢御史建寧徐公予聞之舊矣而願見莫¶之遂
立朝莫之同也嵗在庚子予為常平使者於¶嶺表之東
公為刑獄使者於其西是秋澤宫當貢¶士公之子逸試
於東漕之有司首遺予書其詞甚¶度其意甚暱也且呼
予為同年之兄予答書亦以¶是呼公退而閲同年小録
<pb:KR4d0266_WYG_125-35b>
求公姓名而不見至慶<md:KR4d0266_SBCK_125-32a>¶元己未七月十一日偶閲本朝
登科記得公姓¶名甚喜熟視乃紹熈辛未榜也盖前予
一榜云不¶知公何以云爾也豈其知愛之深而誤墨及
之耶¶後七月其子達遺予書叙先契且以朝奉大夫宗¶
正少卿郭公徳麟所狀言行來謁銘予嘆曰豈偶¶然哉
予其可辭公諱朗字元敏胄自太末五季亂¶徙建之浦
城臨江曾祖諱伯祖諱安常父諱彭年¶以公贈朝散大
夫母楊所生母張皆贈太恭人大¶夫公早弃場屋為詩
<pb:KR4d0266_WYG_125-36a>
千百自號散翁事見吏部朱¶公松韋齋集中曰彦猷者
其字也三子公其仲也<md:KR4d0266_SBCK_125-32b>¶年二十九策進士授左廸功郎
主紹興府㑹稽縣¶簿帥曹泳權臣姻家也詭公督租公
首捕府之胥¶長逋租者二人杖之荷校以狥帥噎黙不
敢問陞¶左從事郎移建康府上元縣丞帥貴倨甚府縣
官¶日趨走庭下公始進見如例三日禮畢獨趨賔次¶帥
知其不屈乃皆免之公有十論極陳時政利病¶未嘗畏
於人漕使左司郎中徐公度不知於何見¶之稱嘆以為
<pb:KR4d0266_WYG_125-36b>
通達國體一再薦於朝後帥韓公仲¶通每疑事必諏於
公公言無不盡頗忤意而卒薦¶公改左宣教郎知處州
龍泉縣宗室子有寓居浮<md:KR4d0266_SBCK_125-33a>¶屠者散子錢漁厚息市民物
不售直一日有鬻薪¶炭者數人皆碎首來訴公即分遣
吏卒逮捕卒置¶諸法有達官私橋立柵木而請官役民
者公不可¶諷之州守錢竿竿反庇公讒者恧焉嵗飢公
將發¶長平之廩以賑民丞難之公曰倘有罰吾任其咎¶
丁母憂除喪中書除監行在榷貨務一日¶孝宗皇帝召
<pb:KR4d0266_WYG_125-37a>
見時宰席久虚公首論宰相難其人¶者由職事官不精
擇也今日之宰相前日之侍從¶給舍臺諌也今日之侍
從給舍臺諌前日之職事¶官也陛下於用人之際常苦
乏材而不知職<md:KR4d0266_SBCK_125-33b>¶事官乃宰相所由入之門不可不擇也¶
上曰甚善又論凡薦舉當以㢘為本而才藝為次¶古之
薦舉其已行之事不但(闕/)其未為之過¶謂宜増其所舉
之辭曰某人有某能嘗在某官為¶某事以知其廉庶不
敢欺上首肯之且勞公¶曰知卿靖退不事請謁是日除
<pb:KR4d0266_WYG_125-37b>
監察御史乃叅知¶政事李公彦頴薦也公初不知明年
李公出帥東¶浙以書抵公曰剛方挺特良副所期盖李
公知公¶久矣屬有詔令朝臣言事公極論時弊數千言¶
其要有八曰正朝綱社私謁節吏員之入流審進<md:KR4d0266_SBCK_125-34a>¶言之
聴納立根本以自治嚴守禦以防邊盡地力¶以救荒禁
奢侈以正俗章下時宰不悦公姿貎嚴¶冷未嘗以辭色
假人中外嚴憚蜀人號為鐵面御¶史公受詔監秋試有
國子生江元者陳牒願與¶太學生同試朝元殿中侍御
<pb:KR4d0266_WYG_125-38a>
史宰掾溥之猶子也溥¶以文書諷有司公不答又為時
宰所不悦遂除濟¶南西路提㸃刑獄至部詔兼攝漕事
時容盜李¶接竊發前漕臣韓磊請留餉鄂州大軍錢五
萬緡¶及丐鹽事司錢二千萬緡以給求盜之費¶朝廷從
之公辭焉請自給主帥盜平以給餉不匱<md:KR4d0266_SBCK_125-34b>¶増一秩訓詞
曰不仰給于朝廷不支移於臨¶路接既就擒師臣奏功
而將士匈匈公因極論有未¶嘗親矢石去賊百餘里而
得官者其胥曰蔣璘陳¶亡陳永輔其卒長曰劉正至於
<pb:KR4d0266_WYG_125-38b>
將臣王圭張麟既¶克復欝林又觧化州之圍而賞反太
薄化州守臣¶何偉以數百市人弱卒抗數千萬張大之
盜保全一¶城有以見其才不顧家室守節不貳有以見
其忠¶上官㝠搜其罪而秋毫無實有以見其㢘今不䝉¶
賞而反削籍孰不寃之不報貶公兩秩吏部尚書¶鄭公
丙訟公寃上遂除公湖北路提㸃刑獄<md:KR4d0266_SBCK_125-35a>¶而何偉亦復官
之郡又改公成都利州路復官兩¶秩又改成都府路轉
運判官窒罅漏節浮費以紓¶逺民之力州縣兩税往往
<pb:KR4d0266_WYG_125-39a>
加斂及粟帛芻秣之估¶皆量公嚴為禁止蜀之大家多
漏占名數以逭征¶徭至有一户析為四五十者中産下
農實受其弊¶公與之為期許其自占得實者二萬餘細
民頓¶蘇黎洲邊事有興其實費無藝公前後廣輸緡錢
凡¶二十三萬云改知遂寧府除直徽猷閣公所至政¶必
先學校去西路日盡捐公錢七千餘緡市田一¶百六十
畝以廩成都之府學彭州郡文學劉大臨<md:KR4d0266_SBCK_125-35b>¶來告曰生員
滋衆而食不足將散矣公曰此吾職¶也於是捐其州榷
<pb:KR4d0266_WYG_125-39b>
酤之錢四百萬及官所没入民¶田數百畝以給之公凡
再奉詔監䕶蜀之類省試¶其場屋之弊至預泄試題及
是夜半鋟板已定公¶盡易之宿弊頓革所得皆儒先公
嘗按縣令楊世¶芳又却前淮東總領于文子震之私謁
兩家怨之¶至移謗書於本路憲趙善譽按公聚斂至十
餘萬¶緡不俟朝命而徑以此錢為民代輸夏租欲以是¶
媚於民而揜其貪暴之迹上省其章顧謂宰臣¶王淮曰
徐某能以十萬緡為民代輸貪暴者能之<md:KR4d0266_SBCK_125-36a>¶乎改知泉州
<pb:KR4d0266_WYG_125-40a>
歸至上饒改江東路轉運判官受命¶一日而没淳熈十
五年三月十有三日也享年六¶十有六積官至朝議大
夫爵至浦城縣開國男食¶邑三百户公在金陵時帥韓
公委公受芻秣之輸¶故事束芻私其一錢公獨不受公
卒韓一日稱公之¶廉而及之客有對曰一錢亦何足受
韓公曰不然¶積而計之嵗得千緡誰其不愛公在廣右
嘗論¶奏以為監司郡守應用之錢曰公使者自有名錢¶
今乃於上供留州之錢肆其轉移無有限制漕計¶郡計
<pb:KR4d0266_WYG_125-40b>
安得不乏而取之乎謂宜第州郡為三等<md:KR4d0266_SBCK_125-36b>¶帥守監司凡
五等公使之錢月給幾何迎送幾何¶帟幕帷帳幾何過
是者以簠簋不飭坐之赴利路¶憲至郢始值候吏以官
錢蜀劵數千緡來曰道里¶費之外皆應歸中府公不啟
封到部盡還諸郡公¶自為監守郡守帟幕未嘗更造至
興元未久而去¶悉還於官不留一物所至騶從宴集饋
餉悉從簡¶儉其行部非故事秋毫無所愛公性寡耦然
所交¶皆是名流如陳公之茂莫公濟趙公彦瑞翁公¶䝉
<pb:KR4d0266_WYG_125-41a>
之沈公度蕭公之敏丞相周公必大葛公邲最¶厚晚乃
受知於鄭公丙李公椿陳公居仁在蜀所<md:KR4d0266_SBCK_125-37a>¶敬畏者范公
仲圭胡公晉臣公篤於宗親周卹中¶表自廣右還𦵏死
者之無歸營孤女之未嫁性嗜¶學隆冬沍寒焚膏申旦
尤䆳於經熟於左氏春秋¶西漢書酷好資治通鑑所居
不庇風雨日哦其間¶人不見其喜愠自蜀還蜀貨無一
物惟載書百餘¶篋有詩文奏議經觧八十九巻目曰東
野居士集¶藏於家公初娶陳氏繼全氏董氏皆贈封恭
<pb:KR4d0266_WYG_125-41b>
人子¶二人達文林郎新監台州黄岩買納鹽監逸廸功¶
郎前監常州糴納倉女二人長適鄉貢進士周端¶書次
適進士楊楫孫男三人損之將仕郎呉山(闕/)<md:KR4d0266_SBCK_125-37b>¶　孫女二
人俱幼以紹興元年十二月二十六日¶𦵏於忠信鄉新
興里之夏材師姑原銘之曰¶
靡乎其為流奚涉弗通規乎其為運奚鶩弗進頎¶頎徐
公單杭而逆風曰予其通方輪而九曲曰予¶其速惟金
玉爾身嚼然不塵以對於古人
<pb:KR4d0266_WYG_125-42a>
　
　
　
　
　
　
　
　
<pb:KR4d0266_WYG_125-42b>
　
　
　
　
　
　
　
　¶誠齋集巻一百二十五<md:KR4d0266_SBCK_125-38a>¶<md:KR4d0266_SBCK_126-1a>¶
<pb:KR4d0266_WYG_126-1a>
欽定四庫全書
　誠齋集巻
