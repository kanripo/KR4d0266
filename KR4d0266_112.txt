# -*- mode: mandoku-view -*-
#+TITLE: 誠齋集
#+DATE: 2015-09-23 10:23:53
#+PROPERTY: JUAN 112


里　撰
　¶　東宫勸讀録¶
　　　陸宣公奏議¶
　　　　論沿邊守備事宜狀¶
　　　中夏有盛衰外裔有强弱事機有利害措¶置有
　　　安危故無必定之規亦無長勝之法
<pb:KR4d0266_WYG_113-1b>
萬里曰古今論禦戎之策者皆以嚴尤為至論某¶以為
不然尤之言曰周得中策漢得下策秦無䇿¶焉至於上
䇿自古未有得之者來則有備去不窮<md:KR4d0266_SBCK_112-1b>¶追故宣王薄伐
之師止于太原而已此尤之所謂¶中策也武帝虚内以
事外漢與匈奴更勝迭負未¶嘗不相當也非晚年之悔
漢亦殆㢤此尤之所謂¶下䇿也至於秦築長城征匈奴
匈奴未亡而秦先¶亡矣此尤之所謂無策也至於上策
聖人葢¶得之矣而尤何足以知之書曰儆戒無虞罔失
<pb:KR4d0266_WYG_113-2a>
法¶度罔游于逸罔淫于樂任賢勿貳去邪勿疑疑謀¶勿
成百志惟熙罔違道以干百姓之譽罔咈百姓¶以從已
之欲無怠無荒四夷來王此非堯舜禦戎¶之上策乎葢
其上策大概有四曰脩身曰愛民曰<md:KR4d0266_SBCK_112-2a>¶用人曰立政儆戒
無虞罔失法度罔游于逸罔淫¶于樂脩身也任賢勿貳
去邪勿疑用人也疑謀勿¶成立政也罔違道以千百姓
之譽罔咈百姓以從¶已之欲愛民也四策備矣又以無
怠無荒朝夕策¶勵以終之如是則中國安强主德無可
<pb:KR4d0266_WYG_113-2b>
議國勢無¶可窺四夷安得而不來王乎此堯舜禦戎之
上策¶也而曰吾無上策尤策謀之士無經術之學顧何¶
足以知之¶
　　　國家自禄山煽亂肅宗中興撤邊備以靖¶中邦
　　　借外威以寜内難于是吐蕃啟釁呑<md:KR4d0266_SBCK_112-2b>¶噬無厭回
　　　紇矜功慿陵亦甚¶
萬里曰自古外裔之患㓂攘中國則有之矣横行¶中國
則未之有也其所以能横行中國者非外裔¶之入中國
<pb:KR4d0266_WYG_113-3a>
而中國之納外裔也今有人居山而憂¶虎者亦不過髙
其藩墻固其門閭虎亦安能為害¶㢤不幸夜半而狼入
其室恍駭之間無以制之則¶開門招虎以制之狼則去
矣虎可去乎唐肅宗是¶已天寳之末禄山作難明皇幸
蜀肅宗即位于靈¶武欲先取兩京非不善也然以中國
之力取中國¶之地何不可者其患在於取兩京而欲速
是故乞<md:KR4d0266_SBCK_112-3a>¶師于吐蕃借兵于回紇禄山則亡矣兩京則復
矣¶而吐蕃回紇之禍不至於唐亡則不止其過在於¶結
<pb:KR4d0266_WYG_113-3b>
外裔以取中國也雖然誤肅宗者髙祖¶起義兵平隋亂
欲速取闗中是故用劉文靖之策¶假突厥之兵千有二
百人馬二千終髙祖之世無¶嵗無突厥之㓂是以肅宗
祖其遺策也豈特誤肅¶宗而已乎石晉假耶律徳光之
師以㓕後唐而得¶天下不知夫㓕唐者耶律也㓕晉者
亦耶律也結¶外裔以取中國且不可而况結外裔以取
外裔乎¶本朝禦戎之道亦盡善矣冦來則與之戰不來
則<md:KR4d0266_SBCK_112-3b>¶與之和與之戰如真宗澶淵之役是也與之和如¶列
<pb:KR4d0266_WYG_113-4a>
聖屈已而與之幣是也是以聖賢相承中國成¶平者一
百六十有六年自漢唐以來未有也惟宣¶和間聴王黼
童貫之言用趙良嗣之策遣使自海¶道約金人以滅遼
遼則滅矣而中國始有靖康之¶禍此結外裔以取外裔
之過也至今勞聖主之¶憂可不戒哉¶
　　　擇將吏以撫寜衆庻脩紀律以訓齊師徒¶耀徳
　　　以佐威能邇以柔逺禁侵掠之暴以¶彰吾信抑
　　　攻取之議以安戎心彼求和則<md:KR4d0266_SBCK_112-4a>¶善待而勿與結
<pb:KR4d0266_WYG_113-4b>
　　　盟彼為冦則嚴備而不務¶報復此當今之所易
　　　也賤力而貴智惡殺¶而好生輕利而重人忍小
　　　以全大安其居¶而後動俟其時而後行是以脩
　　　封疆守要¶害壍蹊隧壘軍營謹禁防明斥堠務
　　　農以¶足食練卒以蓄威非萬全不謀非必剋不¶
　　　鬭冦小至則張聲勢以遏其入冦大至則¶謀大
　　　計以邀其歸據險以乗之多方以誤¶之使勇衆
　　　無所施用掠則靡獲攻則不能進¶有腹背受敵
<pb:KR4d0266_WYG_113-5a>
　　　之虞退有首尾難救之患所<md:KR4d0266_SBCK_112-4b>¶謂乗其弊不戰而
　　　屈人之兵此中國之所¶長也¶
萬里曰堯舜三代之後禦戎之䇿惟陸宣公得之¶豈特
唐可用也至今可用也¶太子曰甚善¶
　　　乞不殺竇參及免簿録莊宅三狀¶
萬里曰竇參何人也學術之未嘗古今之不知徒¶挾其
小才小慧時出一二可驚可喜之事以中徳¶宗之慧察
是以喜之數召見而問之獻納論思安¶用此物哉意其
<pb:KR4d0266_WYG_113-5b>
所陳非街談巷語之鄙事則䜛謟<md:KR4d0266_SBCK_112-5a>¶靣諛之巧言也及其
以此而為相謂之爕理寅亮之¶業盡在是矣延英每對
同列皆退而已獨留彼豈¶知所謂所言公公言之者至
與其徒譖陸贄以受¶賄帝怒而逐之又欲殺之贄雖救
之帝竟殺之寵¶辱之反何其亟也孔子曰大臣者以道
事君不可¶則止又曰事君數斯辱矣盆成括仕於齊孟
子曰¶死矣盆成括盆成括見殺門人問曰夫子何以知¶
其將見殺孟子曰其為人也小有才未聞君子之¶大道
<pb:KR4d0266_WYG_113-6a>
也則足以殺其軀而已矣身居稷契周召之¶位而甘心
為宦官宫妾之職無事君之大節而以伺邏<md:KR4d0266_SBCK_112-5b>¶為小忠初
以此進身卒以此殺身葢初以小察而¶或中故主嬖之
以為忠卒以大譖而無實主始悟¶其欺此無他矜盆成
括之小才而未聞大臣以道¶事君之學也其進幸也其
死非不幸也嗟乎參之¶譖贄也不遺餘力而贄之救參
也亦不遺餘力君¶子小人之用心其相去逺近何如㦲
論徳宗者皆¶知其猜忌刻薄受欺奸諛是固然矣至於
<pb:KR4d0266_WYG_113-6b>
參之譖¶贄何其灼然不惑斷然不受歟使任贄有終豈
特¶可以還貞觀開元之隆㢤雖成王不疑周公孝昭¶委
任霍光何以加焉<md:KR4d0266_SBCK_112-6a>¶　　　臣等謹檢京兆府應徴地税草數每年不¶過三
　　　百萬束其中除留供諸縣館驛及鎮¶軍之外應
　　　合入城輸納唯二百三十萬而¶已百姓搬運已
　　　甚艱辛常廹春農僅能得¶畢今若更徴一千萬
　　　束仍令並送入城即是¶一年之中併徴三年税
<pb:KR4d0266_WYG_113-7a>
　　　草計其所加車脚¶則又四倍常時物力有窮求
　　　取無厭其為¶騷怨理在不疑臣等又勘度支京
　　　兆比來¶雇車估價及所載多少大率每一車載
　　　一¶百二束每一里給傭錢三十五文百束應<md:KR4d0266_SBCK_112-6b>¶輸
　　　二束充耗今京畿諸縣去城近者七八¶十里逺
　　　者二百里設令逺近相補通以¶百里為程則雇
　　　車載百束悉依官司常¶估猶用錢三千五百文
　　　即是一束之草唯計¶搬運當三十五文買草本
<pb:KR4d0266_WYG_113-7b>
　　　價又更半¶之度支曽不計量自我作古徑以胸
　　　臆¶斟酌限為二十五文謂之加徴則法度廢¶堕
　　　謂之和市則名實乖反儻可其奏人何¶以觀¶
萬里曰裴延齡為度支建折稅市草之議每束折<md:KR4d0266_SBCK_112-7a>¶錢二
十有五舊制諸縣載草入城一束之草車脚¶之費為錢
三十有五買草之價半之為錢十有七¶令延齡每一束
折錢二十有五葢名増而實减之¶以欺徳宗而行其説
也葢舊制為錢十有七而今¶増其八是名増之也較之
<pb:KR4d0266_WYG_113-8a>
車脚之貲則减其錢二¶十有七是實减之也徳宗樂其
名之増足以利民¶而不知其實之减深足以害民延齡
何苦减之以¶害民也葢减車脚之費每束之錢二十有
七而折¶市一千萬束則是一嵗之所减為緡錢者二萬
有¶七千矣以所减之錢為羡餘之獻則寵愈固而官<md:KR4d0266_SBCK_112-7b>¶愈
尊此延齡之所樂為此也徳宗一嵗樂於徳¶二萬七千
緡之羡餘而忘於失京城百萬之民心¶陸贄所以極論
其不可也大抵天下之財有常數¶過常數而為羡餘者
<pb:KR4d0266_WYG_113-8b>
非増其所當取則必减其所¶當與増其所當取者掊克
也减其所當與者割剥¶也裴延齡以掊克割剥而得官
職徳宗得羡餘而¶失民心人臣得官職而人主失民心
人主亦何利¶於此哉¶
萬里讀奏議既終篇執牙笏白太子曰進言易¶聴言難
聴言易聴言而用之者為難贄之事徳宗<md:KR4d0266_SBCK_112-8a>¶論諫皆本仁
義使徳宗能聴之聴之而能用之則¶可以堯舜可以禹
湯可以文武下猶不失為漢之¶七制唐之太宗徳宗不
<pb:KR4d0266_WYG_113-9a>
惟不行之且不聴之不惟¶不聴之至於疾之惡之怒之
怨之幾欲殺之使無¶陽城贄不幸為龍逄比干未知徳
宗何如耳此非¶贄之不幸也唐之不幸也然君臣之相
與有不¶遇於同時而遇於異世者贄不遇同時之徳宗
而¶遇異世之聖主既使金華之官讀之於講筵復使¶鶴
禁之僚讀之於東宫葢異世之臣而得之君同¶時之父
而傳之子贄而有之亦必自慶矣非贄之<md:KR4d0266_SBCK_112-8b>¶慶也天下國
家之慶也太子曰侍讀每於講讀¶之間多所發明甚有
<pb:KR4d0266_WYG_113-9b>
開發¶
　　資治通鑑¶
　　　宋文帝紀(九月/讀)¶
　　　元嘉二十四年衡陽文王義季卒自彭城¶王義
　　　康之貶義季縱酒至成疾而終¶
萬里曰文帝即位之初以傅亮謝晦廢其兄營陽¶王而
殺之殺之而立文帝至文帝立而問營陽所¶死之狀當
此之時厚兄弟而薄天下何其盛也至¶於義康初任之
<pb:KR4d0266_WYG_113-10a>
以國柄卒置之於死地至使義季<md:KR4d0266_SBCK_112-9a>¶亦托酒以死又可哀
也大抵情之矯者必復愛之¶過者必仄兄弟之親厚之
以恩可也厚之以權不¶可也文帝以權而厚義康厚之
者殺之也文帝之¶矯于此復矣¶
　　　元嘉二十七年魏主遺帝書曰彼前使裴¶方明
　　　取仇池既得之疾其勇功已不能容¶有臣如此
　　　而殺之烏得與我校耶彼公時¶舊臣雖老猶有
　　　智策如今已殺盡豈非天¶資我耶
<pb:KR4d0266_WYG_113-10b>
萬里曰太武之書非禮書也嫚書也文帝即位已<md:KR4d0266_SBCK_112-9b>¶來殺
傅亮殺徐羡之殺謝晦殺檀道濟裴方明¶道濟之死舉
幘而投諸地目光如炬曰乃壞汝萬¶里長城魏主聞之
曰道濟死呉子軰不足復憚文¶帝之舉措如此魏人之
嫚書所由至也大抵人主¶在已不可以有失徳在民不
可以有虐政不可以¶殺無辜不可以害忠良倘或兼是
數者而有之外則為敵國問罪¶之資内則為奸雄倡亂
之資古之人主有為之者¶商紂隋煬帝是也紂之惡自
<pb:KR4d0266_WYG_113-11a>
以為有命在天也然¶其罪武王得以作書而數之曰今
商王受惟婦言¶是用為宫室臺榭陂池侈服以殘害于
爾萬姓焚<md:KR4d0266_SBCK_112-10a>¶炙忠良刳剔孕婦斮朝渉之脛剖賢人之心
亦惟¶四方之多罪逋逃是崇是長是信是使所謂外則¶
為敵國問罪之資者也隋煬帝性疾人諫曰有諫¶者必
不置之地上然其罪李宻得以遺書而數之¶曰罄南山
之竹書罪無窮决東海之波流惡難盡¶此所謂内則為
奸雄倡亂之資者也文帝南朝之¶賢主也在已無失徳
<pb:KR4d0266_WYG_113-11b>
在民無虐政元嘉之政比隆¶文景然殺無辜害忠良之罪
猶足以招魏主嫚書¶之辱使其在已有失徳在民有虐政
則魏主之書¶辭其止于此乎此可為文帝賀亦可為文
帝惜有<md:KR4d0266_SBCK_112-10b>¶天下者可不悲哉¶太子竦然曰極是極是¶
　　　崔浩撰魏國記書魏之先世事皆詳實刋¶石列
　　　於衢路北人見者譛之以為暴揚國¶惡帝命誅
　　　浩及清河崔氏與浩同宗者無¶逺近及浩姻家
　　　范陽盧氏太原郭氏河東¶栁氏並夷其族
<pb:KR4d0266_WYG_113-12a>
萬里曰治古無族法罰弗及嗣舜之法也惡惡止¶其身
仲尼春秋之法也罪人以族自紂始至武王¶而除之夷
三族自秦始至漢髙帝而除之元魏之<md:KR4d0266_SBCK_112-11a>¶法非中國之法
也外裔之法也崔浩以直筆而獲¶罪髙允争之以為罪
不至死太武誅之亦已甚矣¶且夫一人抵罪妻子未必
與之也族人何與知焉¶族人不與知也親戚何與知焉
既誅浩復盡誅崔¶氏又甚矣復誅盧氏郭氏栁氏愈甚
矣大抵法之¶太峻非人主之福也法太峻則其下皆有
<pb:KR4d0266_WYG_113-12b>
不自安¶之心下有不自安之心人主欲求自安不可得
也¶故紂及身而㓕秦二世而亡太武及身而殺萬里¶聞
之蘇軾曰生民以來未有祖宗之仁厚葢厯¶代虐刑至
太祖而盡除<md:KR4d0266_SBCK_112-11b>¶本朝之仁恩至仁宗而愈深其待臣下大
抵恩¶勝威禮勝法有佚罰而無濫刑祖宗相傳以為¶家
法未嘗有大誅殺也而况於族乎故後之人主¶雖有不
測之威怒亦顧家法而不敢違故誤國如¶蔡京誅止其
身而不及其子孫不過流嶺表而已¶蔡氏子孫至今猶
<pb:KR4d0266_WYG_113-13a>
富也國祚久長實基於此此自¶古所不及也太子曰祖
宗相傳只是一箇¶仁字¶
　　　上欲伐魏王元謨勸之¶
萬里曰兩國並立能相持而不能相亡必皆有得<md:KR4d0266_SBCK_112-12a>¶天時
者當此之時非有天下之大機彼國之大釁¶其法不可
以為兵先不可以為動始違之者敗宋¶文帝魏太武之
時是也宋無釁魏伐之故敗在魏¶魏無釁宋伐之故敗
在宋且是役也劉康以為¶不可沈慶之以為不可太子
<pb:KR4d0266_WYG_113-13b>
劭蕭思話以為不可¶而元謨首倡兵端帝謂觀元謨所
陳令人有封狼¶居胥意不知夫元謨者輕而喜功貪而
罔上是何¶足付託一敗之餘邑里蕭條元嘉之政衰哉
昔臧¶宫馬武請伐匈奴而光武答之曰舉天下之力以¶
㓕大冦豈非至願苟非其時不如息民文帝其亦<md:KR4d0266_SBCK_112-12b>¶知此
也乎¶
　　　王元謨圍滑臺魏主引兵救之渡河衆號¶百萬
　　　鞞鼓之聲震動天地元謨懼退走魏¶人廹之死
<pb:KR4d0266_WYG_113-14a>
　　　者萬餘人麾下散亡略盡¶
萬里曰古之戰者必有具所謂具者非有甲兵之¶謂也
堯舜之具以道徳如不戰而屈人兵是也湯¶武之具以
仁義如以至仁伐至不仁是也秦漢之¶具以賞罰如白
起賜死王恢棄市是也元謨首¶勸北伐身為大將一旦
遇敵未戰而先奔是在軍¶法顧文帝不察耳誅元謨以
謝天下是軍法也宿<md:KR4d0266_SBCK_112-13a>¶將有大功如檀道濟帝則殺之征
仇池有戰功如¶裴方明帝則殺之至元謨則置而不問
<pb:KR4d0266_WYG_113-14b>
焉帝之賞¶罰為有法乎堯舜之道徳湯武之仁義非帝
之及¶也秦漢之賞罰帝亦無之以此而戰杜牧所謂浪¶
戰者敗如是而欲取人之國不為人取國之幸矣¶
　　　魏太子晃監國頗信任左右而中常侍宗¶愛多
　　　不法太子惡之仇尼道盛任平城有¶寵於太子皆
　　　於愛不協愛告其罪魏主怒¶斬道盛等太子以
　　　憂卒帝徐知太子無罪¶甚悔之追悼不已宗愛
　　　懼誅弑帝殺秦王<md:KR4d0266_SBCK_112-13b>¶翰立南安王余宗愛專恣余
<pb:KR4d0266_WYG_113-15a>
　　　患之謀奪其¶權宗愛怒弑余源賀陸麗立皇孫
　　　濬殺宗愛¶
萬里曰自古亡國弑君未有不自親信小人者仇¶尼道
盛任平城之寵盛而太子晃以憂死宗愛之¶信倖而魏
太武以弑殂葢太子晃之禍起於親信¶已之小人而疾
視君側之小人魏太武之禍生於¶聽小人之言而又悔
聽小人之言也夫小人者天¶下常有之但不可親信之
耳小人者士大夫中亦¶有但宦官近信中有小人為多
<pb:KR4d0266_WYG_113-15b>
耳所謂小人初¶無定人亦無定貎以柔佞為正是為小
人以讒譖<md:KR4d0266_SBCK_112-14a>¶為忠是為小人遇寵則争遇利則奪是為小
人小¶人之亡國敗家其情狀雖千變萬化而大畧不出¶
於此魏太武南侵宋滅夏滅南北燕滅柔然威震¶天下
而身死於宦官宗愛之手貴為天子富有天¶下而不能
庇其三子與其一身既親宗愛又信其¶言既信之又悔
之既悔之又不能斷而誅之使小¶人反側不自安而至
於此也始親其人者過也聴¶其言以䘮其子又過也悔
<pb:KR4d0266_WYG_113-16a>
聴其言而不果於誅其¶人以及其身又過也自古小人
之禍非一也宋元¶公信伊戾之言而誅太子痤漢武帝
信江充之言<md:KR4d0266_SBCK_112-14b>¶而殺戾太子豈特太子晃而已以唐明皇
之賢明¶而弑於宦官李輔國憲宗之英武而弑於宦官¶
陳洪志豈特魏太武而已莫親於父子而小人得¶以間
之莫尊於君父而小人得以殺之近習小人¶之禍可不
悲哉然則人主欲免小人之禍何由而¶可一曰立心二
曰講學三曰近君子庻幾可以免¶乎
<pb:KR4d0266_WYG_113-16b>
　　　初潘淑妃生始興王濬元皇后性妬以淑¶妃有
　　　寵於上恚恨而殂淑妃専總内政由¶是太子劭
　　　深惡淑妃及濬濬懼為將來之<md:KR4d0266_SBCK_112-15a>¶禍乃曲意事劭
　　　劭更與之善劭濬並多過¶夫數為上所詰責使
　　　呉興巫嚴道育為巫¶蠱琢玉為上形像埋之陳
　　　慶國以其事白¶上上大驚命有司窮治其事道
　　　育變服為¶尼匿於東宫上怒甚欲廢劭以告潘
　　　淑妃¶淑妃告濬濬馳報劭劭與腹心隊主陳叔
<pb:KR4d0266_WYG_113-17a>
　　　兒齋師張超之等謀為逆元嘉三年年二¶月甲
　　　子與張超之等數十餘人馳入雲龍¶門及齋閣
　　　㧞刀徑上合殿帝見超之入舉¶手捍之五指皆
　　　落遂弑帝<md:KR4d0266_SBCK_112-15b>¶萬里曰凶劭之惡滅天理斁人倫其惡極矣萬¶世臣子
所不忍言也然其禍亂之原生於陳叔兒¶張超之等小
人在側而發於巫祝嚴道育之妖妄¶昔者周成王之為
太子也召公為太保周公為太¶傅太公為太師武王不
<pb:KR4d0266_WYG_113-17b>
使一小人在成王之側也¶古者假於鬼神時日卜筮以
疑衆者殺先王不使¶巫祝得出入於宫禁之中也今文
帝既不擇中¶正之士以素教其子又不戒羣小薫染使
得飬¶成其不義之習不禁巫祝之妖妄使得蠱惑於宫¶
禁之中其原甚微其禍甚酷故易曰臣弑其君子<md:KR4d0266_SBCK_112-16a>¶弑其
父非一朝一夕之故其所由來者漸矣¶
　　　三月乙未武陵王駿舉兵討劭四月戊辰¶軍於
　　　新亭大將軍義恭上表勸進以散騎¶侍郎徐爰
<pb:KR4d0266_WYG_113-18a>
　　　兼太常寺丞撰即位儀注己巳王¶即皇帝位¶
萬里曰春秋之法重五始其一謂始即位者人君¶之始
也故人君之道莫大於謹始葢人君即位之¶初天下臣
民皆傾耳注目以想見吾君之聖徳以¶企望吾君之聖
治始乎脩徳猶或終之以失徳始¶乎納諌猶或終之以
拒諫始乎遵祖宗之法猶或<md:KR4d0266_SBCK_112-16b>¶終之以變祖宗之法故晉
武帝即位之初焚雉頭¶裘唐明皇即位之初焚珠玉錦
繡非不始之以勤¶儉也而二君末皆以荒淫召亂天下
<pb:KR4d0266_WYG_113-18b>
幾至亡國¶而况始之以荒淫乎宋孝武以藩王起兵誅
元凶¶報君之仇亦可稱矣然即位纔幾日而淫其叔¶父
義宣之諸女義宣之諸女帝之從姊妹也齊詩¶謂之
鳥獸之行所謂始乎脩徳者安在哉周郎上¶䟽告之以
備邊境告之以行䘮禮告之以儉宫壺¶告之以辨毁譽
亦未為犯顔逆耳之甚也然即位¶以忤㫖而黜之又未
幾而殺之所謂始乎納諫者<md:KR4d0266_SBCK_112-17a>¶安在㢤文帝元嘉之治比
隆文景本於郡縣守令¶擇人久任故也帝變文帝之制
<pb:KR4d0266_WYG_113-19a>
以六周為三周¶以久任為數易所謂始乎遵祖宗之法
者安在哉¶其初既無脩身齊家之徳其後卒為荒淫暴
虐無¶道之主臧質侮之而叛義宣恨之而叛外則結怨¶
於民内則短折其壽其身幸以令終而其子竟遭¶廢弑
一已失徳兩世受禍葢孝武不謹其始之患¶也人君即
位之初可不戒哉可不懼哉雖然人君¶之謹始不在於
即位之後而在於未即位之先使¶文帝能得天下之賢
人君子以輔導其子飬成其<md:KR4d0266_SBCK_112-17b>¶徳平居為賢王然後一旦
<pb:KR4d0266_WYG_113-19b>
為明主使孝武即位之¶始已失徳於天下是文帝亦有
過耳¶
　　　魏主立子𢎞為皇太子先賜其母李貴人¶死¶也
萬里曰傷㢤李貴人也生子而為太子也何傷¶之有然
立其子殺其母何幸之有焉立其子¶殺其母逆天理悖
人倫莫甚於此二帝三王未有是¶也自漢武帝始也殺
鈎弋而立昭帝其意以為¶鈎弋不死必禍昭帝如吕氏
也不知鈎弋死而昭¶帝夭後魏外裔也武帝故事後魏
<pb:KR4d0266_WYG_113-20a>
未必知也特其<md:KR4d0266_SBCK_112-18a>¶殘忍無親猜防太過以為君亡而母存
則皆為¶君之禍也於是立其子而殺其母者數世也有
所¶必殺必有所不及殺非慮之遺也天之數也至於¶胡
后不及殺卒以此亂天下而亡魏謂無天也可¶乎哉¶
　　　周郎言事切直上殺之¶
萬里曰古者興王賞諫臣逸王罰之漢髙帝問周¶昌曰
朕何如主昌曰陛下桀紂之主而髙帝不以¶為忤晉武
帝問劉毅曰朕可方漢何主毅曰陛下¶桓靈之主而武
<pb:KR4d0266_WYG_113-20b>
帝不以為罪唐髙祖即位之初孫<md:KR4d0266_SBCK_112-18b>¶伏伽諫數事皆人難
言者髙祖賞之此三君所¶以興桀殺龍逄而亡紂殺比
干而亡隋煬帝殺趙¶才等四諫臣而亡明皇殺周子諒
而㡬亡此殺諫¶臣之禍也先儒曰亡國之君其罪多矣
而罪莫大¶於殺諫臣也宋孝武以直言而殺周郎其罪
大矣内¶有文帝結民之徳外無敵國問罪之辭其不亡
者¶幸耳雖然古之君子必觀時之昏明以為己之語¶黙
古之明君必觀臣之語黙以占已之得失邦有¶道危言
<pb:KR4d0266_WYG_113-21a>
危行邦無道危行言孫此君子語黙之節¶也觀其臣危
言而不諱足見在我有從諫之聖觀<md:KR4d0266_SBCK_112-19a>¶其臣言遜以避禍
足見在已有拒諫之非此人君¶得失之占也周郎事昏
淫之君立無道之國而危¶言以殺身孝武怒正直之言
殺忠諫之士至於䧟¶其身為萬世無道之主皆不足與
語古者君臣相¶與之道¶
　　　每上燕集在坐者皆令沉醉嘲謔無度¶
萬里曰君臣之情雖不可以不通然君臣之分尤¶不可
<pb:KR4d0266_WYG_113-21b>
以不嚴不通則隔不嚴則䙝秦之法羣臣侍¶殿上者不
得操兵至於燕使荆軻刺始皇繞柱而¶走殿下之衛卒
拱手而不敢救趙髙説二世謂人<md:KR4d0266_SBCK_112-19b>¶主當深居臣下不可
得而見其面至於望夷宫之¶弒逆二世乞為黔首而不
可得此君臣之情不通之¶禍也宋閔靳宋萬為宋萬所
弑陳靈公戲夏徴¶舒為徴舒所弑此君臣之分不嚴之
禍也君臣燕¶集古人有之如詩之燕羣臣燕嘉賔燕朋
友故舊¶豈可廢哉不如是無以通君臣之情也孝武於
<pb:KR4d0266_WYG_113-22a>
羣¶臣燕集未為過也至於使之沉醉嘲謔則過矣君¶而
嘲謔其臣則君不君臣而嘲謔其君則臣不臣¶天下之
綱有三天下之常有五而莫重¶於君臣嘲謔三綱五常
於是盡廢矣此劉宋之所<md:KR4d0266_SBCK_112-20a>¶以不永也¶
　　　三朝寳訓¶
　　　　初讀三朝寶訓¶
萬里曰一代之治體自有一代之家法夏之家法¶以禹
如所謂皇祖有訓有典有則是也商之家法¶以湯如所
<pb:KR4d0266_WYG_113-22b>
謂視乃厥祖率乃祖攸行是也周之家¶法以文武如所
謂丕顯哉文王謨丕承哉武王烈¶是也東方朔吿漢武
帝謂臣未敢逺引堯舜請近¶舉孝文皇帝是漢之家法
在孝文陸䞇告徳宗謂¶求賢納諌當法太宗是唐之家
法在太宗<md:KR4d0266_SBCK_112-20b>¶本朝仁宗皇帝在位四十二年海内富庻
中外安¶靖人才衆多風俗醇厚民心愛戴國祚延長
號為¶本朝之堯舜此雖仁宗仁聖之所致亦由不自¶
用其聖不自矜其能動以太祖太宗為¶家法之效王
<pb:KR4d0266_WYG_113-23a>
安石相神宗有祖宗不足¶法之論創為法度謂之新法
天下大擾幸而得司¶馬光相哲宗首罷新法復祖宗之
舊天下大¶恱元祐七八年間號為盛治比隆慶厯既而
小¶人章子厚欲傾元祐諸君子以取富貴倡為復新¶法
之說謂之紹述曾布和之蔡京王黼又和之而<md:KR4d0266_SBCK_112-21a>¶祖宗之
法變更盡矣祖宗畏天後世乃以謂天¶變不足畏祖宗
敬民後世乃以謂人言不足恤¶祖宗薄賦斂後世重徴
苛斂而民貧¶祖宗簡力役後世力役數起而民怨祖宗
<pb:KR4d0266_WYG_113-23b>
進君¶子後世退君子祖宗退小人後世進小人¶祖宗納
諌以通下情後世竄謫諌者以塞言路¶祖宗省刑以結
人心後世連興大獄以害忠良¶祖宗時近習不預事後
世人主之權下移於近習¶祖宗時宦官不預政後世軍
國之權盡移於宦官¶祖宗時與隣國堅盟好息邉釁後
世結金人以滅<md:KR4d0266_SBCK_112-21b>¶大&KR0537;賂金人以求燕山祖宗之法亡而
中國之¶禍酷矣觀仁宗之法祖宗與後世之背祖訓¶而
治亂興亡之鑑昭昭矣可不痛哉可不愳哉
<pb:KR4d0266_WYG_113-24a>
　　　東宫勸讀雜錄¶(凡八/叚)¶
萬里讀通鑑至魏太武誅崔浩多所連及事極論¶魏法
之虐既就坐詹事葛邲曰歴代仁厚未有如¶本朝者因
及小人欲害君子必指為朋黨為誹謗¶祖宗未嘗罪焉
不過竄謫而已惟陳東以諫而死¶光堯悔之萬里曰此
事非光堯之意<md:KR4d0266_SBCK_112-22a>¶葢羣臣汪黄之意也汪黄惡其發已之
奸而誅之¶而其謗及光堯爾太子曰所謂黨為即類之¶
謂也君子小人各有其類豈特以黨為罪哉又曰¶嘗讀
<pb:KR4d0266_WYG_113-24b>
骨鯁集見陳東上書其意甚忠但汪黄視之¶以為仇故
殺之也既退萬里贊葛詹事曰陳東之¶論甚佳葛曰此
是大節目不可使東宫不知
一¶日講讀畢葛邲因欵語及一朝臣中風暴卒者¶太子
曰何遽至卒乎萬里曰風者虗之極也如木¶無根遇風
則㧞如花無蒂遇風則落士大夫以聲¶色斲喪其根本
故至於此太子曰人之根本在<md:KR4d0266_SBCK_112-22b>¶元氣豈可不自愛葛邲
曰老子云不見可欲使心¶不亂太子曰枯槁之士無可欲
<pb:KR4d0266_WYG_113-25a>
而不亂易富¶貴者有可欲而不亂者難人皆能知之皆
能言之¶頋行之難耳可不戒哉萬里因舉及仁宗用諫¶
䟽首黜梳頭夫人事及仁宗時故事端午日宫¶中必奏樂一
日是曰召對一士大夫未對間一宦¶者持幅紙呈奏故事
仁宗擲之地既對而入¶宫嬪有問者仁宗怒曰何辱我
我方見一賢士¶大夫而乃作此彼聞之必謂官家在宫
只取快¶樂不憂勤天下端午罷奏樂自此始人主何
必逺<md:KR4d0266_SBCK_112-23a>¶師堯舜自有¶本朝堯舜葛邲又因舉及仁宗時宫嬪
<pb:KR4d0266_WYG_113-25b>
一日羣¶請逓遷仁宗不可曰外廷必不肯堅請此事¶在官家
何問外廷仁宗不得已命各取金箋一¶幅御筆書曰某人
可羙人某人可才人某人可媫¶妤以遺之曰此即王命可寳
蔵之衆皆謝他日有¶司給俸錢皆如故衆又請曰某等䝉
遷秩而有司¶不增俸何也仁宗曰我固嘗謂汝汝不信今
宰¶相䑓諌果皆執不可柰何於是衆黙然退而&KR0145;御¶筆
&KR0819;納太子欽賞不已時諭徳沈揆&KR0688;尚書至<md:KR4d0266_SBCK_112-23b>¶不邇聲
色萬里因舉其說曰適見沈揆&KR0688;義云邇¶近也不邇聲
<pb:KR4d0266_WYG_113-26a>
色者不近之謂也近之且不可而¶况躭樂之乎此論甚
佳太子亦曰甚佳
萬里讀陸¶宣公奏議至陸贄救竇参等三状太子曰参
譖¶贄而贄救参此全非私意全是公義又曰参之奸¶邪
而相之此徳宗無知人之明也¶
淳熈十三年正月朔北使在庭錫宴知大宗正趙¶不息
建言六皇太子錫酒方立飲於前而¶皇孫平陽郡王安
坐於後父立子坐非是請改定¶其儀上下其議<md:KR4d0266_SBCK_112-24a>¶太子笑
<pb:KR4d0266_WYG_113-26b>
曰尊無二上在君父之前則某父子皆臣¶子也安得致
私敬且平陽與從官坐席再重未賜¶酒則偕坐平陽安
得獨立亂班時論服¶皇太子有學且知禮
前漢州太守賈偉秩滿還¶奏事因言及道經鄂州大將
郭果掊克軍士状上¶遣人亷其事果伏軍中𣙜酷非法
他皆不伏且白¶偉常以布三千疋鬻於軍不受故怨而
譛請與偉¶辨上以其事付太子議裁斷以聞太子曰將¶
臣固不可以一言動揺亦不可以一言罪偉罪偉則¶言
<pb:KR4d0266_WYG_113-27a>
路自此壅於上聞矣朝議韙之<md:KR4d0266_SBCK_112-24b>¶丙午九月下澣暄甚晦日大雪十月二日至講堂¶講讀
既畢太子曰忽暄驟寒此隂陽升䧏之理¶也詹事葛邲
曰隂陽之升降葢隂陽之消長也隂¶長則陽消陽長則
隂消君子小人亦然否泰二卦¶是也萬里曰治亂安危
亦然太子曰且如宣和¶之治所宜豫備而小人贊之以
奢侈贊之以邉功¶非安而不忘危治而不忘亂也¶
萬里讀三朝寳訓至祖宗不殺羔羊不食水禽¶及袴紋
<pb:KR4d0266_WYG_113-27b>
倒等事太子曰祖宗之徳仁儉二¶字而已<md:KR4d0266_SBCK_112-25a>¶萬里讀三朝寳訓至唐末孟昭圖朝上䟽暮不知¶所在
萬里執笏曰唐僖宗與宦官田令孜陳敬¶瑄同處議天
下事左拾遺孟昭圖上䟽諫田令孜¶屏不奏矯詔貶昭
圖嘉州司户沉於蟇頥津¶太子憤然曰至矯詔則唐事
無可言謂萬里曰唐¶自髙力士以後宦官¶至三千人仇
士良謂天子不可使¶觀書親近儒生萬里曰此仇士良
之黨送歸¶求其教士良誨之曰天子觀書近儒生見前
<pb:KR4d0266_WYG_113-28a>
代興¶亡則我親踈斤矣當以田獵聲色玩好娱恱之則<md:KR4d0266_SBCK_112-25b>¶我疎親矣其黨皆拜謝而去士良至自稱定䇿國¶老謂
文宗為負心門生天子文宗不勝其忿遂與¶李訓鄭注
謀欲誅之甘露之禍誅戮大臣流血殿¶庭文宗飲恨以
沒宦官豈不真可去乎葢是時老¶成有裴度謀臣有李
徳裕文宗不與君子圖小人¶而與小人圗小人此其所
以敗也太子曰然¶
　
<pb:KR4d0266_WYG_113-28b>
　
　
　
　
　<md:KR4d0266_SBCK_112-26a>¶　
　
　¶誠齋集巻<md:KR4d0266_SBCK_113-1a>¶一百十三¶

<pb:KR4d0266_WYG_114-1a>
欽定四庫全書
　誠齋集巻一百十四
　　　　　　　　　　　　宋　楊萬
