# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:15.228076
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 112
#+PROPERTY: FILE SB04n0515-112誠齋集-卷第一百十二.
<pb:KR4d0266_SBCK_112-1a>¶
誠齋集卷第一百十二¶
　　　　　　　廬陵楊　万里　廷秀¶
　東宫&KR0134;讀録¶
　　陸宣公奏議¶
　　　　論㳂邊守備事宣狀¶
　　　中夏有盛衰夷狄有強弱事機有利害措¶
　　　置有安危故無必定之規亦無長勝之法¶
萬里曰古今論禦戎之䇿者皆以嚴尤為至論某¶
以為不然尤之言曰周得中䇿漢得下䇿𥘿無䇿¶
焉至於上䇿自古未有得之者來則有備去不窮¶
<pb:KR4d0266_SBCK_112-1b>¶
追故宣王薄伐之師止於太原而已此尤之所謂¶
中策也武帝虚内以事外漢與匈奴更勝迭負未¶
嘗不相當也非晚年之悔漢亦殆哉此尤之所謂¶
下䇿也至於秦築長城征匈奴匈奴未亡而秦先¶
亡矣此尤之所謂無策也至於上策古之聖人蓋¶
得之矣而尤不足以知之書曰儆戒無虞罔失法¶
度罔遊于逸罔&KR0075;于樂任賢勿貳去邪勿疑疑謀¶
勿成百志惟熙罔違道以于百姓之譽罔咈百姓¶
以從已之欲無怠無荒四夷來王此非堯舜禦戎¶
之上策乎蓋其上策大槩有四曰修身曰愛民曰¶
<pb:KR4d0266_SBCK_112-2a>¶
用人曰立政儆戒無虞罔失法度罔遊于逸罔&KR0075;¶
于樂修身也任賢勿貳去邪勿疑用人也疑謀勿¶
成立政也罔違道以于百姓之譽罔咈百姓以從¶
已之欲愛民也四策備矣又以無怠無荒朝夕策¶
勵以終之如是則中國安强主徳無可議國勢無¶
可窺四夷安得而不來王乎此堯舜禦戎之上策¶
也而曰古無上策尤策謀之士無經術之學顧何¶
足以知之¶
　　　國家自禄山扇亂肅宗中興撤邊備以靖¶
　　　中&KR0022;借外威以寕内難於是吐蕃乗釁吞¶
<pb:KR4d0266_SBCK_112-2b>¶
　　　噬無厭廻紇矜功馮凌亦甚¶
萬里曰自古夷狄之患㓂攘中國則有之矣横行¶
中國則未之有也其所以能横行中國者非夷狄¶
之入中國而中國之納夷狄也今有人居山而憂¶
虎者亦不過髙其藩墻固其門關虎亦安能為害¶
哉不幸夜半而狼入其室恍駭之間無以制之則¶
開門招虎以制之狼則去矣虎可去乎唐肅宗是¶
已天寳之末禄山作難明皇幸蜀肅宗即位於靈¶
武欲先取兩京非不善也然以中國之力取中國¶
之地何不可者其患在於取兩京而欲速是故乞¶
<pb:KR4d0266_SBCK_112-3a>¶
師於吐蕃借兵於囬紇禄山則亡矣兩京則復矣¶
而吐蕃囬紇之禍不至於唐亡則不止其過在於¶
結夷狄以取中國也雖然誤肅宗者髙祖也髙祖¶
起義兵平隋乱欲速取関中是故用劉文静之䇿¶
假突厥之兵千有二百人馬二千終髙祖之世無¶
歳無突厥之㓂是以肅宗祖其遺䇿也豈特誤肅¶
宗而已乎石晋假耶律徳光之師以㓕後唐而得¶
天下不知夫㓕唐者耶律也滅晋者亦耶律也結¶
夷狄以取中國且不可而况結夷狄以取夷狄乎¶
本朝禦戎之道亦盡善矣來冦則與之戰不來則¶
<pb:KR4d0266_SBCK_112-3b>¶
與之和與之戰如真宗澶淵之役是也與之和如¶
列聖屈已而與之幣是也是以聖聖相承中國承¶
平者一百六十有六年自漢唐以來未有也惟宣¶
和間聴王黼童貫之言用趙良嗣之策遣使自海¶
道約金人以滅遼遼則滅矣而中國始有靖康之¶
禍此結夷狄以取夷狄之過也至今勞　聖主之¶
憂可不戒哉¶
　　　擇將吏以撫寕衆庻㫦紀律以訓齊師徒¶
　　　耀徳以佐威能邇以柔逺禁侵掠之暴以¶
　　　彰吾信抑攻取之議以安戎心彼求和則¶
<pb:KR4d0266_SBCK_112-4a>¶
　　　善待而勿與結盟彼為冦則嚴備而不務¶
　　　報復此當今之所易也賤力而貴智𢙣殺¶
　　　而好生輕利而重人忍小以全大安其居¶
　　　而後動俟其時而後行是以㫦封壃守要¶
　　　害壍蹊墜壘軍營謹禁防明斥候務農以¶
　　　足食練卒以蓄威非萬全不謀非必尅不¶
　　　闘冦小至則張聲𫝑以遏其入冦大至則¶
　　　謀其大以邀其㱕據険以乗之多方以誤¶
　　　之使其勇無所用掠則靡獲攻則不能進¶
　　　有腹背受敵之虞退有首尾難救之患所¶
<pb:KR4d0266_SBCK_112-4b>¶
　　　謂乗其弊不戰而屈人之兵此中國之所¶
　　　長也¶
萬里曰堯舜三代之後禦戎之䇿惟陸宣公得之¶
豈特唐可用也至今可用也¶
太子曰甚善甚善¶
　　　乞不殺竇参及免簿録莊宅三牀¶
萬里曰竇参何人也學術之未嘗古今之不知徒¶
挾其小才一慧時出一二可驚可喜之事以中徳¶
宗之慧察是以喜之數召見而問之献納論思安¶
用此物哉意其所陳非街談巷語之鄙事則䜛謟¶
<pb:KR4d0266_SBCK_112-5a>¶
面諛之巧言也及其以此而為相謂變理寅亮之¶
業盡在是矣延英每對同列皆退而已獨留彼豈¶
知所謂所言公公言之者至與其徒譖陸贄以受¶
賄帝怒而逐之又欲殺之贄雖救之帝竟殺之寵¶
辱之反何其亟也孔子曰大臣者以道事君不可¶
則止又曰事君數斯辱矣盆成括仕於齊孟子曰¶
死矣盆成括盆成括見殺門人問曰夫子何以知¶
其將見殺孟子曰其為人也小有才未聞君子之¶
大道則足以殺其軀而已矣参身居稷契周召之¶
位而甘心為宦官妾之職無事君之大節而伺邏¶
<pb:KR4d0266_SBCK_112-5b>¶
為小忠初以此進身卒以此殺身蓋初以小察而¶
或中故主嬖之以為忠卒以大譖而無實主始悟¶
其欺此無他矜盆成括之小才而未聞大臣以道¶
事君之學也其進幸也其死非不幸也嗟乎參之¶
譖贄也不遺餘力而贄之救參也亦不遺餘力君¶
子小人之存心其相去近逺何如哉論徳宗者皆¶
知其猜忌刻薄受欺姦諛是固然矣至於参之讚¶
贄何其灼然不惑断然不受歟使任贄有終豈特¶
可以還正&KR0026;開元之隆哉雖成王不疑周公孝昭¶
委任霍光何以加焉¶
<pb:KR4d0266_SBCK_112-6a>¶
　　　臣等謹撿京兆府應徴地税草數每年不¶
　　　過三百萬束其中除留供諸縣館驛及鎮¶
　　　軍之外應合入城輸納唯二百三十萬而¶
　　　已百姓般運已甚艱辛常廹春農僅能得¶
　　　畢今若㣲一千萬束仍令並送入城即是¶
　　　一年之中併㣲三年税草計其所加車脚¶
　　　則又四倍常時物力有窮求取無藝其為¶
　　　騷怨理在不疑臣䓁又勘度攴京兆此來¶
　　　雇車估價及所載多少大率每一車載一¶
　　　百二束每一里給傭錢三十五文百束應¶
<pb:KR4d0266_SBCK_112-6b>¶
　　　輸二束充耗今京畿諸縣去城近者七八¶
　　　十里逺者向二百里設令逺近相補通以¶
　　　百里為程則雇車載草百束悉依官司常¶
　　　估猶用錢三千百文即是一束之草唯計¶
　　　般運已當三十有五文買草本價又更半¶
　　　之而度支曽不計量自我作古徑以胸臆¶
　　　斟酌限為二十五文謂之加徴則法度廢¶
　　　隳謂之和市則名實乖反儻可其奏人何¶
　　　以觀¶
萬里曰裴延齡為度支建折稅市草之議每束折¶
<pb:KR4d0266_SBCK_112-7a>¶
錢二十有五舊制諸縣載草入城一束之草車脚¶
之費為錢三十有五買草之價半之為錢十有七¶
今延齡每一束折錢二十有五蓋名増而實減之¶
以欺徳宗而行其説也蓋舊制為錢十有七而今¶
増其八是名増之也較之車脚之貲則减其錢二¶
十有七是實減之也徳宗樂其名之増足以利民¶
而不知其實之减深足以害民延齡何苦减之以¶
害民也蓋減車脚之費每束之錢二十有七而折¶
市一千萬束則是一歳之所減為緍錢者二萬有¶
七千矣以所減之錢為羡餘之献則寵愈固而官¶
<pb:KR4d0266_SBCK_112-7b>¶
愈尊此延齡之所以減其直也徳宗一歳樂於得¶
二萬七千緍之羡餘而忘於失京城百萬之民心¶
陸贄所以極論其不可也大抵天下之財有常數¶
過常數而為羡餘者非増其所當取則必減其所¶
當與増其所當取者掊克也減其所當與者割剥¶
也裴延齡以掊克割剥而得官職徳宗得羡餘而¶
失民心人臣得官職而人主失民心人主亦何利¶
於此哉¶
萬里讀奏議既終篇執牙篦白　太子曰進言易¶
聴言難聼言易聼言而用之者為難贄之事徳宗¶
<pb:KR4d0266_SBCK_112-8a>¶
論諫皆本仁義使徳宗能聴之聴之而能用之則¶
可以堯舜可以禹湯可以文武下猶不失為漢之¶
七制唐之太宗徳宗不惟不行之且不聼之不惟¶
不聴之至於疾之𢙣之怒之怨之幾欲殺之使無¶
陽城贄不幸為龍逄比干未知徳宗何如耳此非¶
贄之不幸也唐之不幸也然君臣之相與固有不¶
遇於同時而遇於異世者贄不遇同時之徳宗而¶
遇異世之聖上既使金華之官讀之於講筵復使¶
鶴禁之僚讀之於東宫蓋異世之臣而得其君同¶
時之父而傳之子贄而有知亦必自慶矣非贄之¶
<pb:KR4d0266_SBCK_112-8b>¶
慶也天下國家之慶也　太子曰侍讀每於講讀¶
之間議論多所發明甚有開發¶
　　　資治通鑑¶
　　　　宋文帝紀(九月讀)¶
　　　元嘉二十四年衡陽文王義季卒自彭城¶
　　　王義康之貶義季縱酒至成疾而終¶
萬里曰文帝即位之初以傅亮謝晦廢其兄營陽¶
王而弑之弑之而立文帝文帝至於問營陽所以¶
死之狀當此之時厚兄弟而薄天下何其盛也至¶
於義康初任之以國柄卒置之於死地至使義季¶
<pb:KR4d0266_SBCK_112-9a>¶
亦託酒以死又何衰也大抵情之矯者必復愛之¶
過者必反兄弟之親厚之以恩可也厚之以權不¶
可也文帝以權而厚義康厚之者殺之也文帝之¶
矯於此復矣¶
　　　元嘉二十七年魏主遺帝書曰彼前使裴¶
　　　方明取仇池既得之疾其勇功已不能容¶
　　　有臣如此尚殺之烏得與我挍耶彼公時¶
　　　舊臣雖老猶有智策知今已殺盡豈非天¶
　　　資我耶¶
萬里曰太武之書非禮書也嫚書也文帝即位以¶
<pb:KR4d0266_SBCK_112-9b>¶
來殺𫝊亮殺徐羡之殺謝晦殺檀道濟殺裴方明¶
道濟之死舉㥽而投諸地目光如炬曰乃壞汝萬¶
里長城魏人聞之曰道濟死呉子軰不足復憚文¶
帝之舉措如此魏人之嫚書所由至也大抵人主¶
在已不可以有失徳在民不可以有虐政不可以¶
害忠良儻或兼是數者而有之外則為敵國問罪¶
之資内則為姦雄倡乱之資古之人主有為之者¶
商紂隋煬帝是也紂之𢙣自以為有命在天也然¶
其罪武王得以作書而數之曰今啇王受惟婦言¶
是用為宫室䑓榭陂池侈服以殘害于爾万姓焚¶
<pb:KR4d0266_SBCK_112-10a>¶
炙忠良刳剔孕婦斮朝渉之脛剖賢人之心亦惟¶
四方之多罪逋逃是崇是長是信是使所謂外則¶
為敵國問罪之資者也隋煬帝性疾人諌曰有諌¶
者必不置之地上然其罪李宻得以移書而數之¶
曰罄南山之竹書罪無窮澤東流之波流𢙣難盡¶
此所謂内則為姦雄倡亂之資者也文帝南朝之¶
賢主也在已無失徳在民無虐政元嘉之政比隆¶
文景然殺無辜害忠良之罪猶足以招魏主嫚書¶
之辱使其在已有失徳在民有虐政則魏主之書¶
辞其止於此乎此可為文帝賀亦可為文帝惜有¶
<pb:KR4d0266_SBCK_112-10b>¶
天下者可不懼哉¶
太子竦然曰極是極是¶
　　　崔浩撰魏國記書魏之先世事皆詳實刋¶
　　　石列於衢路北人見者譛之以為暴&KR0045;國¶
　　　𢙣帝命誅浩及清河崔氏與浩同宗者無¶
　　　逺近及浩姻家范陽盧氏太原郭氏河東¶
　　　栁氏並夷其族¶
萬里曰治古無族法罰弗及嗣舜之法也𢙣𢙣止¶
其身仲尼春秋之法也罪人以族自紂始至武王¶
而除之夷三族自秦始至漢髙帝而除之元魏之¶
<pb:KR4d0266_SBCK_112-11a>¶
法非中國之法也夷狄之法也崔浩以直筆而獲¶
罪髙允爭之以為罪不至死太武誅之亦已甚矣¶
且夫一人抵罪妻子未必與知也族人何與知焉¶
族人不與知也親戚何與知焉既誅浩復盡誅崔¶
氏又甚矣復誅盧氏郭氏栁氏愈甚矣大抵法之¶
太峻非人主之福也法太峻則其下皆有不自安¶
之心下有不自安之心人主欲求自安不可得也¶
故紂及身而㓕秦二世而亡太武及身而弑萬里¶
聞之蘓軾曰生民以來未有　祖宗之仁厚蓋歴¶
代之虐刑至　太祖而盡除¶
<pb:KR4d0266_SBCK_112-11b>¶
本朝之仁恩至　仁宗而愈深其待臣下大抵恩¶
勝威禮勝法有佚罰而無濫刑　祖宗相傳以為¶
家法未嘗有大誅殺也而况於族乎故後之人主¶
雖有不測之威怒亦顧家法而不敢違故誤國如¶
蔡京誅止其身而不及其子絛不過流嶺表而已¶
蔡氏子孫至今猶冨也國祚久長實基於此此自¶
古所不及也　太子曰　祖宗相𫝊只是一箇¶
仁字¶
　　　上欲伐魏王元謨&KR0134;之¶
万里曰两國並立能相持而不能相亡必皆有得¶
<pb:KR4d0266_SBCK_112-12a>¶
天時者當此之時非有天下之大機彼國之大釁¶
其法不可以為兵先不可以為動始違之者敗宋¶
文帝魏太武之時是也宋無釁魏伐之故敗在魏¶
魏無釁宋伐之故敗在宋且是役也劉康祖以為¶
不可沈慶之以為不可太子劭蕭思話以為不可¶
而元謨首倡兵端帝謂&KR0026;元謨所陳令人有封狼¶
居須意不知夫元謨者輕而喜功貪而虐下是何¶
足付哉一敗之餘邑里蕭條元嘉之政衰焉昔臧¶
宫馬武請伐匈奴而光武荅之曰舉天下之力以¶
滅大冦豈非至願苟非其時不如息民文帝其亦¶
<pb:KR4d0266_SBCK_112-12b>¶
知此也乎¶
　　　王元謨圍滑䑓魏主引兵救之渡河衆號¶
　　　百萬鞞鼓之聲震動天地元謨懼退走魏¶
　　　人追之死者萬餘人麾下散亡略盡¶
萬里曰古之戰者必有其具所謂具者非兵甲之¶
謂也堯舜之具以道徳如不戰而屈人兵是也湯¶
武之具以仁義如以至仁伐至不仁是也秦漢之¶
具以賞罰如白起賜死王恢棄市是也王元謨首¶
&KR0134;北伐身為大將一旦遇敵未戰而先奔是在軍¶
法顧文帝不察耳誅元謨以謝天下是軍法也宿¶
<pb:KR4d0266_SBCK_112-13a>¶
將有大功如檀道濟帝則殺之征仇池有戰功如¶
裴方明帝則殺之至元謨則置而不問焉帝之賞¶
罰為有法乎堯舜之道徳湯武之仁義非帝所及¶
也秦漢之賞罰帝亦無之以此而戰杜牧所謂浪¶
戰者歟如是而欲取人之國不為人取之國幸矣¶
　　　魏太子晃監國頗信任左右而中常侍宗¶
　　　愛多不法太子𢙣之&KR0311;尼道盛任平城有¶
　　　寵於太子皆與愛不協愛告其罪魏主怒¶
　　　斬道盛䓁太子以憂卒帝徐知太子無罪¶
　　　甚悔之追悼不已宗愛懼誅弑帝殺秦王¶
<pb:KR4d0266_SBCK_112-13b>¶
　　　翰立南安王余宗愛專恣余患之謀奪其¶
　　　權愛怒弑余源賀陸麗立皇孫濬殺宗愛¶
萬里曰自古亡國弑君未有不自親信小人故仇¶
尼道盛任平城之寵盛而太子晃以憂死宗愛之¶
言行而魏太武以弑殂蓋太子晃之禍起於親信¶
已之小人而疾視君側之小人魏太武之禍生於¶
聽小人之言而又悔聽小人之言也夫小人者天¶
下常有之伹不可親信之耳小人者士大夫中亦¶
有之伹宦宦近習中有小人為多耳所謂小人初¶
無定人亦無定貎以柔侫為正是為小人以讒譖¶
<pb:KR4d0266_SBCK_112-14a>¶
為忠是為小人遇寵則爭遇利則奪是為小人小¶
人之亡國敗家其情狀雖千變萬化而大略不出¶
於此魏太武南侵宋滅夏滅南北燕滅柔然威震¶
天下而身死於宦官宗愛之手貴為天子冨有天¶
下而不能庇其三子與其一身既親宗愛又信其¶
言既信之又悔之既悔之又不能断而誅之使小¶
人反側不自安而至於此也始親其人者過也聴¶
其言以䘮其子又過也悔聴其言而不果於誅其¶
人以及其身又過也自古小人之禍非一也宋元¶
公信伊戾之言而誅太子痤漢武帝信江充之言¶
<pb:KR4d0266_SBCK_112-14b>¶
而殺戾太子豈特太子晃而已以唐明皇之賢明¶
而弑於宦官李輔國以憲宗之英武而弑於宦者¶
陳洪志豈特魏太武而已莫親於父子而小人得¶
以間之莫尊於君父而小人得以弑之近習小人¶
之禍可不懼哉然則人主欲免小人之禍何由而¶
可一曰正心二曰講學三曰近君子庻幾可以免¶
乎¶
　　　初潘淑妃生始興王濬元皇后性妬以淑¶
　　　妃有寵於上恚恨而殂淑妃專緫内政由¶
　　　是太子劭深𢙣淑妃及濬濬懼為將來之¶
<pb:KR4d0266_SBCK_112-15a>¶
　　　禍乃曲意事劭劭更與之善劭濬並多過¶
　　　失數為上所詰責使呉興巫嚴道育為巫¶
　　　蠱&KR0355;玉為上形像埋之陳慶國以其事白¶
　　　上上大驚命有司窮治其事道育變服為¶
　　　尼匿於東宫上怒甚欲廢劭以告潘淑妃¶
　　　淑妃告濬濬馳報劭劭與腹心隊主陳叔¶
　　　児齊帥張超之䓁謀為逆元嘉三十年二¶
　　　月甲子邵與張超之䓁數十人馳入雲龍¶
　　　門及齊閤㧞刄徑上合殿帝見超之入举¶
　　　儿捍之五指皆落遂弑帝¶
<pb:KR4d0266_SBCK_112-15b>¶
萬里曰元凶劭之𢙣滅天理斁人倫其𢙣極矣萬¶
世臣子所不忍言也然其禍乱之原生於陳叔児¶
張超之䓁小人在側而發於巫祝嚴道育之妖妄¶
昔者周成王之為太子也召公為太保周公為太¶
傅太公為太師武王不使一小人在成王之側也¶
古者假於鬼神時日卜筮以疑衆者殺先生不使¶
巫祝得出入於宫禁之中也今文帝既不能擇忠¶
正之士以素教其子又不戒群小之薫染使得飬¶
成其不義之習不禁巫祝之妖妄使得蠱惑於宫¶
禁之中其原甚微其禍甚酷故易曰臣弑其君子¶
<pb:KR4d0266_SBCK_112-16a>¶
弑其父非一朝一夕之故其所由來者漸矣¶
　　　三月乙未武陵王駿舉兵討劭四月戊辰¶
　　　軍千新亭大將軍義㳟上表&KR0134;進以散騎¶
　　　侍郎徐爰兼太常丞撰即位儀注己巳王¶
　　　即皇帝位¶
萬里曰春秋之法重五始其一謂始即位者人君¶
之始也故人君之道莫大於謹始蓋人君即位之¶
初天下臣民皆傾耳注目以想見吾君之聖徳以¶
企望吾君之聖治始乎修徳猶或終之以失徳始¶
乎納諌猶或終之以拒諌始乎遵祖宗之法猶或¶
<pb:KR4d0266_SBCK_112-16b>¶
終之以變祖宗之法故晋武帝即位之初焚雉頭¶
裘唐明皇即位之初焚珠玉錦繡非不始之以勤¶
倹也而二君未年皆以荒&KR0075;召乱天下㡬至亡國¶
而况始之以荒&KR0075;乎宋孝武以藩王起兵誅元凶¶
報君父之讎亦可稱矣然即位纔㡬日而&KR0075;其叔¶
父義宣之諸女義宣之諸女帝之從姊妹也齊詩¶
謂之鳥獸之行所謂始乎修徳者安在哉周郎上¶
䟽告之以備邊境告之以行䘮禮告之以儉宫壷¶
告之以辨毀譽亦未為犯顔逆耳之甚也然即位¶
以忤㫖而黜之又未幾而殺之所謂始乎納諌者¶
<pb:KR4d0266_SBCK_112-17a>¶
安在哉文帝元嘉之治比隆文景本於郡縣守令¶
擇人久任故也帝首變文帝之制以六周為三周¶
以久任為數易所謂始乎遵祖宗之法者安在哉¶
其初既無修身齊家之徳其後卒為荒&KR0075;暴虐無¶
道之主臧質侮之而叛義宣恨之而叛外則結怨¶
於民内則短折其夀其身幸以令終而其子竟遭¶
廢弑一已失徳兩世受禍蓋孝武不謹其始之患¶
也人君即位之初可不戒哉可不懼哉雖然人君¶
之謹始不在於即位之後而在於未即位之先使¶
文帝能得天下之賢人君子以輔導其子飬成其¶
<pb:KR4d0266_SBCK_112-17b>¶
徳平居為賢王然後一旦為明主使孝武即位之¶
始已失徳於天下是文帝亦有過耳¶
　　　魏主立子弘為皇太子先賜其母李貴人¶
　　　死¶
萬里曰傷哉李貴人也生子而為太子幸也何傷¶
之有焉雖然立其子殺其母何幸之有焉立其子¶
殺其母逆天理悖人倫莫甚於此二帝三王未是¶
有也自漢武帝始也殺鈎戈而立昭帝其意以為¶
鈎戈不死必禍昭帝始吕氏也不知鈎戈死而昭¶
帝夭後魏夷狄也武帝故事後魏未必知也特其¶
<pb:KR4d0266_SBCK_112-18a>¶
殘忍無親猜防太過以為君亡而母存則皆為嗣¶
君之禍也於是立其子而殺其母者數世也有所¶
必殺必有所不及殺非慮之遺也天之數也至於¶
胡后不及殺卒以此乱天下而亡魏謂無天也可¶
乎哉¶
　　　周郎言事切直上殺之¶
萬里曰古者興王賞諫臣逸王罰之漢髙帝問周¶
昌曰朕何如主昌曰陛下桀紂之主而髙帝不以¶
為忤晋武帝問劉毅曰朕可方漢何主毅曰陛下¶
威靈之主而武帝不以為罪唐髙祖即位之初孫¶
<pb:KR4d0266_SBCK_112-18b>¶
伏伽諫數事皆人所難言者髙祖賞之此三君所¶
以興桀殺龍逄而亡紂殺比干而亡隋煬帝殺趙¶
才䓁四諌臣而亡明皇殺周子諒而㡬亡此殺諫¶
臣之禍也先儒曰亡國之君其罪多矣而罪莫大¶
於殺諌臣宋孝武以直言而殺周郎其罪大矣内¶
有文帝結民之徳外無敵國問罪之辞其不亡者¶
幸耳雖然古之君子必&KR0026;時之昏明以為己之語¶
黙古之明君必觀臣之語黙以占已之得失邦有¶
道危言危行&KR0022;無道危行言遜此君子語黙之節¶
也&KR0026;其臣危言而不諱足見在我有從諌之聖觀¶
<pb:KR4d0266_SBCK_112-19a>¶
其臣言遜以避禍足見在已有拒諫之非此人君¶
得失之占也周郎事昏&KR0075;之君立無道之國而危¶
言以殺身孝武怒正直之言殺忠諌之士至於䧟¶
其身為萬世無道之主皆不足與語古者君臣相¶
與之道¶
　　　每上燕集在坐者皆令沉醉嘲謔無度¶
萬里曰君臣之情雖不可以不通然君臣之分尤¶
不可以不嚴不通則隔不嚴則䙝秦之法群臣侍¶
殿上者不得操兵至於燕使荆軻刺始皇繞柱而¶
走殿下之衛卒拱立而不敢救趙髙説二世謂人¶
<pb:KR4d0266_SBCK_112-19b>¶
主當深居臣下不可得而見其面至於望夷宫之¶
弒逆二世乞為黔首而不得此君臣之情不通之¶
禍也宋閔公靳宋萬為宋萬所弑陳靈公戯夏㣲¶
舒為㣲舒所弑此君臣之分不嚴之禍也君臣燕¶
集古人有之如詩之燕群臣燕嘉賔燕朋友故舊¶
豈可廢哉不如是無以通君臣之情也孝武與群¶
臣燕集未為過也至於使之沉醉嘲謔則過矣君¶
而嘲謔其臣則君不君臣而嘲謔其君則臣不臣¶
天下之綱有三天下之常有五而莫重於君臣至¶
於君臣嘲謔三綱五常於是盡廢矣此劉宋之所¶
<pb:KR4d0266_SBCK_112-20a>¶
以不永也¶
　　三朝寳訓¶
　　　初讀三朝寶訓¶
萬里曰一代之治體自有一代之家法夏之家法¶
以禹如所謂皇祖有訓有典有則是也商之家法¶
以湯如所謂視乃厥祖率乃祖攸行是也周之家¶
法以文武如所謂丕顯哉文王謨丕承哉武王烈¶
是也東方朔吿漢武帝謂臣未暇逺引堯舜請近¶
舉孝文皇帝是漢之家法在孝文陸贄告徳宗謂¶
求言納諌當法太宗是唐之家法在太宗¶
<pb:KR4d0266_SBCK_112-20b>¶
本朝仁宗皇帝在位四十二年海内冨庻中外安¶
靖人才衆多風俗醇厚民心愛戴國祚延長號為¶
本朝之堯舜此雖　仁宗仁聖之所致亦由不自¶
用其聖不自矜其能動以　太祖　太宗三聖為¶
家法之効也自王安石相　神宗有　祖宗不足¶
法之論創為法度謂之新法天下大擾幸而得司¶
馬光相　哲宗首罷新法復　祖宗之舊天下大¶
恱元祐七八年間號為盛治比隆　慶暦既而小¶
人章子厚欲傾元祐諸君子以取冨貴倡為復新¶
法之說謂之紹述曽布和之蔡京王黼又和之而¶
<pb:KR4d0266_SBCK_112-21a>¶
祖宗之法變更盡矣　祖宗畏天後世乃以謂天¶
變不足畏　祖宗敬民後世乃以謂人言不足恤¶
祖宗薄賦㰸後世暴賦横㰸而民貧¶
祖宗簡力役後世力役數起而民怨　祖宗進君¶
子後世退君子　祖宗退小人後世進小人¶
祖宗納諌以通下情後世竄謫諌者以塞言路¶
祖宗省刑以結人心後世連興大獄以害忠良¶
祖宗時近習不預事後世人主之權下移於近習¶
祖宗時宦官不預政後世軍國之權盡㱕於宦官¶
祖宗時與夷秋堅盟好息邉釁後世結金人以滅¶
<pb:KR4d0266_SBCK_112-21b>¶
大𨖚賂金人以求燕山　祖宗之法亡而中國之¶
禍酷矣&KR0026;　仁宗之法　祖宗與後世之背祖訓¶
而治乱興亡之鑑昭昭矣可不痛哉可不懼哉¶
　　東宫勸讀雜錄¶
　　　凢八叚¶
萬里讀通鑑至魏太武誅崔浩多所連及事極論¶
魏法之虐既就坐詹事葛邲曰歴代仁厚未有如¶
本朝者因及小人欲害君子必指為朋黨為誹謗¶
祖宗未嘗罪焉不過竄謫而已惟陳東以諌死既¶
而　光堯悔之萬里曰此事非　光堯之意¶
<pb:KR4d0266_SBCK_112-22a>¶
蓋權臣汪黄之意也汪黄𢙣其發已之姦而誅之¶
而其謗及　光堯爾　太子曰所謂黨者即類之¶
謂也君子小人各有其類豈得以黨為罪哉又曰¶
嘗讀骨鯁集見陳東上書其意甚忠但汪黄視之¶
以為讎故殺之也既退万里賛葛詹事曰陳東之¶
論甚佳葛曰此是大節目不可使　東宫不知一¶
日講讀畢葛邲因欵語及一朝臣中風暴卒者¶
太子曰何至遽卒乎万里曰風者虚之極也如木¶
無根遇風則㧞如花無&KR0926;遇風則落士大夫以聲¶
色斵䘮其根本故至於此　太子曰人之根本在¶
<pb:KR4d0266_SBCK_112-22b>¶
元氣豈可不自愛葛邲曰老子云不見可欲使心¶
不乱　太子曰枯槁之士無可欲而不乱者易冨¶
貴者有可欲而不乱者難人皆能知之皆能言之¶
顧行之難耳可不戒哉万里因舉及　仁宗用諫¶
䟽首黜梳頭夫人事及　仁宗時故事端午日宫¶
中必奏樂一日是日召對一士大夫未對間一宦¶
者持幅紙呈奏樂故事　仁宗擲之地既對而入¶
宫嬪有問者　仁宗怒曰何辱我我方見一賢士¶
大夫而乃作此彼聞之必謂官家在宫中只取快¶
活不憂勤天下端午罷奏樂自此始人主何必逺¶
<pb:KR4d0266_SBCK_112-23a>¶
師堯舜自有¶
本朝堯舜葛邲又因舉及　仁宗時宫嬪一日群¶
請遞遷　仁宗不可曰外廷必不肯堅請曰此事¶
在官家何問外廷　仁宗不得已命各取金牋一¶
幅御筆書曰某人可羙人某人可才人某人可婕¶
妤以遺之曰此即王命可寳蔵之衆皆謝他日有¶
司給俸錢皆如故衆又請曰某䓁䝉遷秩而有司¶
不増俸何也　仁宗曰吾固嘗語汝汝不信今宰¶
相䑓諌果皆執不可柰何於是衆黙然退而取御¶
筆繳納　太子欽歎不已時諭徳沉揆講尚書至¶
<pb:KR4d0266_SBCK_112-23b>¶
不邇聲色万里因舉其說曰適見沉揆講義云邇¶
近也不邇聲色者不近之之謂也近之且不可而¶
况耽樂之乎此論甚　太子亦曰甚佳万里讀陸¶
宣公奏議至陸贄救竇参䓁三狀　太子曰参譖¶
贄而贄救参此全非私意全是公義又曰参之姦¶
邪而相之此徳宗無知人之明也¶
淳熈十三年正月朔北使在庭錫宴知大宗正趙¶
不悳建言云　皇太子賜酒方立飲於前而¶
皇孫平陽郡王安坐於後父立子坐非是請改定¶
其儀上下其議¶
<pb:KR4d0266_SBCK_112-24a>¶
太子笑曰尊無二上在君父之前則某父子皆臣¶
子也安得致私敬且平陽與從官坐席再重未賜¶
酒則偕坐平陽安得獨立乱班時論服¶
皇太子有學且知禮　前漢州太守賈偉秩滿還¶
奏事因言及道徑鄂州太將郭杲掊克軍士狀上¶
遣人廉其事果伏軍中&KR0096;酤非法他皆不伏且白¶
偉嘗以布三千疋鬻於軍不受故怨而譛請與偉¶
辨上以其事付　太子議裁決以聞　太子曰將¶
臣固不可以一言動揺亦不可以言罪偉罪偉則¶
言路自此壅於上聞矣朝議韙之¶
<pb:KR4d0266_SBCK_112-24b>¶
丙午九月下澣暄甚晦日大雪十月二日至講堂¶
講讀既畢　太子曰忽暄驪寒此隂陽升降之理¶
也詹事葛邲曰隂陽之升降蓋隂陽之消長也隂¶
長則陽消陽長則隂消君子小人亦然否泰二卦¶
是也萬里曰治乱安危亦然　太子曰且如宣和¶
之治所宣備豫而小人賛之以奢侈賛之以邉切¶
非安而不忘危治而不忘乱也¶
萬里讃三朝寳訓至　祖宗不殺羔羊不食水禽¶
及袴紋倒側等事　太子曰　祖宗之徳仁儉二¶
字而已¶
<pb:KR4d0266_SBCK_112-25a>¶
萬里讀三朝寳訓至唐末孟昭圖朝上䟽暮不知¶
所在万里執牙篦曰唐僖宗與宦官田令孜陳敬¶
瑄同處議天下事左拾遺孟昭圖上䟽諫田令孜¶
屏不奏矯詔貶昭圖嘉州司户沉於暮頥津¶
太子憤然曰至矯詔則唐事無可言者万里曰唐¶
自髙力士以後宦官用事至於唐亡　太子曰髙¶
力士以後宦官至三千人&KR0311;士良謂天子不可使¶
觀書親近儒生万里曰此&KR0311;士良致仕其黨送皈¶
求其教士良誨之曰天子&KR0026;書近儒生見前代興¶
亡則我軰踈斥矣當以田獵聲色玩好娱恱之則¶
<pb:KR4d0266_SBCK_112-25b>¶
我軰親矣其黨皆拜謝而去士良至自稱定䇿國¶
老謂文宗為負心門生天子文宗不勝其忿遂與¶
李訓鄭注謀欲誅之甘露之禍誅戮大臣流血殿¶
庭文宗飲恨以没宦官豈真不可去乎蓋是時老¶
成有裴度謀臣有李徳&KR0073;文宗不與君子圖小人¶
而與小人圖小人此其所以敗也　太子曰然¶
東宫&KR0134;讀録終¶
<pb:KR4d0266_SBCK_112-26a>¶
　　　淳熙乙巳史方叔侍郎旣以敷文閣待制¶
　　　奉祠於是東宫闕侍讀一員時經營欲得¶
　　　之者甚衆一日詹事余處㳟葛楚輔見梁¶
　　　丞相問云宫僚闕&KR0134;讀官如何余葛二公¶
　　　對曰今日請間固欲白此乃合辞以誠齊¶
　　　為薦丞相可之旣而廟堂諸公將進擬在¶
　　　選中者凢七八人余葛又與廟堂議損其¶
　　　數凢經營者皆削其姓名乃定議以吴春¶
　　　卿陳蹇叔胡子逺何一之及誠齊凢五人¶
　　　連名進擬八月初八日早進呈¶
<pb:KR4d0266_SBCK_112-26b>¶
　　　上閲至胡子逺云也得又閲至誠齋云&KR0210;¶
　　　箇好也麽遂得¶
　　　肯以誠齋兼侍讀命旣下初九日余葛二¶
　　　公與諭徳沈虞卿侍講尤延之上講堂¶
　　　皇太子問云新除楊待讀得非近日上封¶
　　　事極言者乎余處㳟對曰是也其人學問¶
　　　過人操履剛正甚誠實又甚真尤工於詩¶
　　　太子曰極好此間亦有數人經營欲得之¶
　　　皆是由徑政不要此等人今除楊侍讀極¶
　　　好余葛諸公旣退更相賀以讀宫僚皆得¶
<pb:KR4d0266_SBCK_112-27a>¶
　　　端人正士不容憸人曲學於其間也先是¶
　　　五月二十四日誠齋上封事極言天災地¶
　　　震虜情邊備君徳國𫝑君子小人凢三千¶
　　　餘言不報余處㳟因講讀之暇甞為¶
　　　太子誦之　太子竦聴稱善故知誠齋姓¶
　　　名云　太子即光宗皇帝史名彌正梁名¶
　　　克家余名端禮葛名邲呉名燠陳名仲諤¶
　　　胡名晋臣何名萬沉名揆尤名衰¶
　　　上¶
　　　孝宗皇帝誠齋親結¶
<pb:KR4d0266_SBCK_112-27b>¶
　　　主知天語稱好誠齋不負¶
　　　天子讀陸宣公奏議讀&KR1269;治通鑑三朝寳¶
　　　訓皆效忠規於　太子時人以爲稱職後¶
　　　四十有八年紹定壬辰正月十八日男¶
　　　長孺謹識¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集巻第一百十二終¶
