# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:12.596414
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 57
#+PROPERTY: FILE SB04n0515-057誠齋集-卷第五十七.
<pb:KR4d0266_SBCK_057-1a>¶
誠齋集卷第五十七¶
　　　　　　　廬陵楊　萬里　廷秀¶
　啓¶
　　　己未賀周益公年¶
五年王春先問建杓於北斗正月元日頓囬入律¶
之東風自非少傅寅亮之㓛那得太平有象之慶¶
㳟惟某官身為造化手挈陬維轉一氣之鴻鈞昔¶
甞入甄陶之下調四時之玉燭今猶䝉土苴之餘¶
即拜周公而為師更與廣成而同歳某牛衣僵卧¶
鶯喚不醒忽報頌椒之辰壯&KR0009;折梅之信西江万¶
<pb:KR4d0266_SBCK_057-1b>¶
頃釀作聖人之清南極一星祝為仁者之夀¶
　　　荅周監丞己未年¶
伏以書函交馳誰無施而不報使者係道亦何徃¶
而不來初謂先人有奪人之心今乃求繫而得繫¶
之戚㳟惟某官揮毫珠玉滿紙雲烟𠋣馬万言視¶
桑䕃而未徙觧牛十二拂刀刄以如新敢當孫子¶
正正之旗遂應虢公焞焞之䇿此旣竪降幡而棄¶
甲公其振旅凱以還師摧謝不莊仰惟台察¶
　　　囬周丞相賀年送羊麵¶
伏以玉衡之正泰階宻運發春於隴首銀鈎之明¶
<pb:KR4d0266_SBCK_057-2a>¶
蠒紙有來守歳之咸家舉林鴉&KR0491;馬以皆驚顧官¶
栁野梅而亦喜㳟惟某官以整頓乾坤之手而對¶
盛徳之木以開闔日星之機而哦逐頌之椒吐辞¶
為經妙者三天而兩地染雲作葉忽然万草而千¶
花旣下詒謂一之環文復飫賜疊双之節物霏霏¶
落雪如聞天旋雷動之聲濈濈飲池想見風吹草¶
低之&KR0250;自嗤一室之懸罄那得二羙之所鍾已飽¶
而歌益習其讀瞠若奔逸恍失一交臂之間待其¶
㫪容惟有九頓首而㘴摧謝不恪誦言未央¶
　　　荅周監丞送錦鳩十四隻兔羓酒香櫞¶
<pb:KR4d0266_SBCK_057-2b>¶
伏以錦羽在桑翩翩二匕&KR0260;衣缺口躍躍一雙挾¶
驩伯以俱來併木奴而畢集㳟惟某官&KR0022;家麴蘖¶
儒學鳯麟游梁王之兔園夙推能賦賜漢廷之鳩¶
杖晚冠耆英橘頌續騷酒箴飽徳填然四羙醉此¶
一翁某巳甞占調敬致追節忽拜辱於珍餉敢復抒¶
於謝誠¶
　　　賀趙守冬¶
児童&KR0016;竹初迎五馬之臨律吕吹葭忽報一陽之¶
復誰謂大冬之在序頓囬小至以如春惠化川行¶
善祥山則㳟惟某官徳同愛日文妙書雲非烟祥¶
<pb:KR4d0266_SBCK_057-3a>¶
風轉天地嚴凝之氣雪山氷岳照旌旗錦繡之香¶
㪘時十萬户之驩聲㪚作一千里之暖翠恐即飛¶
於鳯詔遂趣入於鵷行某忽忽望塵咄咄還舎𠋣¶
南溪之沙栁方狎漁樵之游仰東閣之官梅莫陪¶
賔賛之賀善頌無斁多言未殫¶
　　　荅趙守¶
屬勤折簡招致初筵捧移檄以載奔兹謂州民之¶
敬侍盛饌而變色更為野老之榮退省清羸乆嬰¶
沉痼為心病為耳痛殆百疾以交攻不飲酒不茹¶
葷每十物而九忌僣𤁋危悃敢辞縟儀自知方命¶
<pb:KR4d0266_SBCK_057-3b>¶
之辜必祇大何之譴乃重煩於厨傳特飫賜於珍¶
芳下乳酒於青雲出琱盤之白玉紫衣織緋衣走¶
紛吏卒之鼎來朝食饔夕食飱湊餼牽而畢集加¶
籩旣秩折爼屢豊靖言餘生尚竊厚禄歳糜粟巳¶
耗蠧於&KR0022;儲肉継庖人復饕擾於䑓餽其為媿感¶
莫究周諄¶
　　　荅周丞相逺迎¶
衝雨入郛仰謝洪鈞之坱圠登車載路忽傳真帖¶
之光華辱問訊其良苦於泥中則俯伏而下拜於¶
道左方將迎應接之罔暇覺進退周旋之弗能盈¶
<pb:KR4d0266_SBCK_057-4a>¶
耳煇如之玉鏘橫空詭然而鳯躍恩勤至厚感愧¶
來并善用兵者出竒無窮驚逢突&KR0016;不待期而薄¶
人於険願竪降幡¶
　　　賀趙守丁巳年¶
使君千&KR0016;方瞻髙牙大纛之新春王三朝復慶列¶
炬盍簮之盛㳟惟判府提舉太中頒條朝徹出令¶
春生泥東風觧凍之崇光揭遲日載陽之清淑緑¶
攪原野青皈桑麻問斗杓於天邊暫帶江城之月¶
詠龍池於花外即聞長樂之鐘某巳矣年衰居然¶
歳換椒盤栢酒阻稱千歳之觴官栁野梅敬&KR0009;一¶
<pb:KR4d0266_SBCK_057-4b>¶
枝之信¶
　　　謝周丞相送冬節羊麵¶
嚼氷飲水乆甘木客之山飱落雪卧沙走送玳筵¶
之綺饌夫何天上之相國猶念山中之病身餽節¶
疊𩀱拜嘉則百㳟惟某官有粉米舜裳之妙巧有¶
塩梅商䁀之丕㓛以徳飽人豈空為𦘕地之餅作¶
羮食士未甞偏前日之羊嗟腐儒之莧腸駭厨珍¶
之飫賜旣將之以鉄畫銀鈎之牘復華之以瓊琚¶
玉珮之詞炙硯燃薪聊冩苦吟而摧謝冷牎凍壁¶
頓囬春意之暄妍懐感孔多頌言無斁¶
<pb:KR4d0266_SBCK_057-5a>¶
　　　入城囬周丞相逺迎¶
市有虎以殺人乆不夢碧瓦朱甍之城郭門登龍¶
而為御願再瞻青天白日之清明方夙興炊桂以¶
風餐已首勤行李之郊勞霞發簡牘之字天落雲¶
錦之書三過讀以清鏘九頓首而距躍頭白眼暗¶
安得拜北平王於馬前意豁神傾即當候龎徳公¶
之牀下卒卒摧謝拳拳未宣¶
　　　謝周丞相年節送一麞十免¶
適遣山僮疾馳賀幅忽逢&KR0016;吏交賜誨函旣以一¶
鏃逆相直之鋒自𥬇五更起侵早之晚瓊琚戞擊¶
<pb:KR4d0266_SBCK_057-5b>¶
金薤紛披先之以栁條花塢之春申之以白獸&KR1611;¶
旗之寵野人拜此何福如焉獵雪後之銀麞更哦¶
㡼信之句失月中之玉免不羡聖俞之詩二珍疊¶
雙十軰登一摧謝薄遽&KR0188;蕪不勝¶
　　　荅贑州黄侍郎年¶
伏以日䴡崆峒揭載陽之五色春生隴首啓&KR0160;始¶
之三朝仰賢帥於徳鄰凾神天之祉福㳟惟某官¶
&KR0022;家司直岳牧詞人問斗杓於天邊暫帶江城之¶
月詠龍池於花外即聞長樂之鐘遂轉鴻鈞永調¶
玉燭某年衰甚矣&KR0010;換惘然方僵卧以沉緜乃洊¶
<pb:KR4d0266_SBCK_057-6a>¶
勤於勞苦顧㣲生髙之可𥬇安敢乞醯惟嚴鄭公¶
之垂憐時䝉送酒其為感戢罔究敷陳摧謝不莊¶
仰惟委照¶
　　　寒食享祀謝王才臣送北果¶
伏以熟食按節春祠享先野蔌山肴方酌言於老¶
瓦胡桃松實忽盈止於加籩繄宗祊之曰靈徼祉¶
福以&KR0115;報豈惟無似之孫子分寳有朋之令芳抒¶
謝不莊捈心靡巳¶
　　　荅周丞相¶
　　丞相之子彦敷來訪予草具一飯彦敷入京¶
<pb:KR4d0266_SBCK_057-6b>¶
　　與予二子徃還丞相以啓見謝併報予長子¶
　　攺秩小男就銓¶
茅檐覆地敢枉東閤郎君之車旌斾拂天肯臨北¶
山愚公之舎自𥬇春韭黄粱之寒陋安得青芻白¶
飯之滋豊瞻巍冠之切雲聆崇論之振玉驩然促¶
席舉似過庭誦頓挫清壯之箴細嚴恕敬謙之㫖¶
㘴使囬聞而知十底須亢問而得三不圖談𥬇相¶
親之間盡窺宗廟百官之韞欲摧謝而未克忽誨¶
言之有來顧惟荷蓧二子之賤㣲曽何足算乃至¶
長安共客之落寞其罔不矝諗以得覲之日辰與¶
<pb:KR4d0266_SBCK_057-7a>¶
夫考藝之姓字河陽桃李兹可忘一紙之春風吏¶
部銓衡恐難遁諸公之刀尺仰感烹魚之素俯寛¶
䑛犢之私奏記不莊捈心靡已¶
　　　荅周丞相賀長男攺秩㓜子中銓¶
長男老矣初臨壯懸之万家㓜子斐然偶試吏部¶
而一得民之多倖揆厥所元繄我公頭章破白之¶
恩及平日口講拾青之誨率俾先人之門户未荒¶
數畒之蓬蒿蔵之中心感焉至骨&KR0813;其慶語之洊¶
至嗟若謝詞之數䆒名位卑㣲誤辱二雛之賀衣¶
冠盛事敢當一字之褒泚筆有齋傃風孤徃¶
<pb:KR4d0266_SBCK_057-7b>¶
¶
誠齋集卷第五十七¶
