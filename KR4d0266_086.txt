# -*- mode: mandoku-view -*-
#+TITLE: 誠齋集
#+DATE: 2015-09-23 10:23:47
#+PROPERTY: JUAN 86


　　　子思論上¶
論曰道必有措手之所而後學者得以用其功邈¶然如
天淵然如淵則學者安所措其手哉子思曰¶喜怒哀樂
<pb:KR4d0266_WYG_087-1b>
之未發謂之中夫不言所以處喜怒哀¶樂者而止言其
喜怒哀樂之未發者初無影之可¶捕而況求其形哉學
者求其説而不得則流而入<md:KR4d0266_SBCK_086-1b>¶於槁木死灰之學夫槁木
死灰之學非洙泗之學¶也異學也然則學者不入於此
而入於彼無乃子¶思不示以措手之所而納之於茫洋
之地而然¶乎子思不然也子思葢有示人以措手之所
者矣¶而章句之學離之也離而不合此學者所以止求¶
之於喜怒哀樂未發之言而不知子思所以處夫¶喜怒
<pb:KR4d0266_WYG_087-2a>
哀樂未發之妙則固有在於言前也且子思不¶云乎天
命之謂性率性之謂道修道之謂教又繼¶之曰君子戒
不睹懼不聞莫見乎隠莫顯乎微故¶君子慎其獨然後
曰喜怒哀樂之未發謂之中發<md:KR4d0266_SBCK_086-2a>¶而皆中節謂之和中也
者天下之大本和也者天¶下之逹道致中和天地位焉
萬物育焉葢天下未¶有無用之道而君子亦不為不蔕
之言也中也者¶固性之有也然性不可見而中不可能
使子思曰¶天命之謂性而止耳曰喜怒哀樂之未發謂
<pb:KR4d0266_WYG_087-2b>
之中¶而止耳則此言無乃鄰於不蔕而此道無乃墮於¶
無用耶故子思之學不恃其性而恃其率不恃其¶中而
恃其致率也者循是而教焉者也致也者力¶而求之也
性不可見而率性者可見中不可能¶而致中者可能致
則率矣中則性矣是則子思之<md:KR4d0266_SBCK_086-2b>¶意也而學者不詳之也
象犀珠玉絶域之産也而¶人得而用之者夫固有以致
之也吾性之中不如¶是之逺也不逺也不邇也則未有
以致之爾致¶犀象珠玉則犀象珠玉至致中則中至然
<pb:KR4d0266_WYG_087-3a>
則何以¶致夫中曰喜怒哀樂之未發有以處之是也然
則¶何以處夫喜怒哀樂之未發曰君子敬其獨是也¶蓋
天下之理莫隠於十目之所視而莫顯於喜怒¶哀樂之
未發當其未發吾已知之非吾知之也心¶知之也非心
知之也天知之也天且知之而不曰不¶顯可乎曰不顯
而不戒不懼則喜怒哀樂未發之<md:KR4d0266_SBCK_086-3a>¶初内不既其養外不
既其實未發而不養則其發¶必妄未發而不閑則其發
必肆妄與肆相遭喜與¶怒相激哀與樂相戰將以致中
<pb:KR4d0266_WYG_087-3b>
是閉蠅蚋千百於¶一室而求其静也是以君子敬其獨
也敬心不以¶隠顯而去留則内有養外有閑方其獨也
若不勝¶其衆也方其未發也若不勝其動也方其不睹
不¶聞也若不勝其耳目之屬也何也獨者衆之源也¶静
者動之機也一息之頃心與天已知之矣知而¶養養而
閑則一妄起一察動一肆動一儆隨察與¶妄應則察至
而妄者除儆與肆隨則儆至而肆者<md:KR4d0266_SBCK_086-3b>¶伏妄者除而肆者
伏當是時此心瑩然貞而法¶矣未發而貞發而非貞未
<pb:KR4d0266_WYG_087-4a>
發而法發而非法天下¶有是理乎去妄去肆而一之於
貞與法而中在其¶間矣人有病目者不求其本而急其
末以為所¶病吾目者翳而已去翳則目宜必明然去一
翳生¶一翳則不知養肝之過也肝得其養而目自明則¶
夫翳者不去而去矣喜怒哀樂未發謂之中其自¶中也
耶其有以養其中也耶謹論¶
　　　　子思論中¶
論曰聖人之言愈大則愈微此非有所隠也微之<md:KR4d0266_SBCK_086-4a>¶者顯
<pb:KR4d0266_WYG_087-4b>
之也言愈微故求之者愈力求之者愈力故¶浚之者愈
深求之力浚之深而聖人言之微者顯矣¶雖然後之君
子有能發聖言之微而置之顯天下¶之幸而君子之不
幸也三人同行而入海一人得¶珠焉則二人必擠夫一
人者二人者亦何仇於¶一人也珠也者擠之招也游聖
門而先發聖人之¶微則前有愠後有忌愠與忌並起而
相競非君子¶之不幸歟且君子發聖人之微非以為功
也為道也或者¶不察以為學聖人而不能發聖人之微
<pb:KR4d0266_WYG_087-5a>
則天下將¶以我為無功於聖門邀功之心生則相競之
説起<md:KR4d0266_SBCK_086-4b>¶競則異異則朋異之中又有異而朋之中又有朋¶
則以强弱怪竒為勝負爾非惟君子之不幸也亦¶聖道
之不幸也葢自夫子有性習近逺之論而不¶明言性之
善惡至孟子則斷之以性善之説於是¶荀楊韓三子者
各出一説以與孟子競説者以為夫¶子不立論以起争
而起三子之争者孟子喜於立¶論之過也嗟乎夫子豈
不立論¶而持兩端則仁義禮智扵何而折衷哉性習近
<pb:KR4d0266_WYG_087-5b>
逺¶之説是夫子之立論也立論而微者也孟子豈喜¶於
立論者哉入夫子之海先得夫子之珠瞥然見<md:KR4d0266_SBCK_086-5a>¶其性相
近之㫖悟其真而發其微不忍自私而分¶於人此亦仁
人君子用心之切者也而孟子何過¶焉三子之競豈孟
子起之耶三子邀功之急者也三¶子邀功而孟子遂為
過君子於此亦難於處也哉¶蓋將附三子則悖於聖人
附孟子則三子者不服¶然則何以處之昔者秦緩死其
長子得其術而醫¶之名齊於緩其二三子者不勝其忌
<pb:KR4d0266_WYG_087-6a>
也於是各為¶新竒而託之於其父以求勝其兄非不愛
其兄也¶以為不有異於兄則不得以同於父天下未有¶
以決也他日其東鄰之父得秦緩枕中之書出<md:KR4d0266_SBCK_086-5b>¶以證焉
然後長子之術始信於天下有所訟者必¶有所質也中
庸之書夫子枕中之書也而子思得¶之中庸曰天命之
謂性率性之謂道又曰能盡其¶性則能盡人物之性可
以贊化育參天地質之以¶此而後孟子之説始信也歟
性果惡耶則曰違性之謂道可也烏用率且性既惡則
<pb:KR4d0266_WYG_087-6b>
盡性之¶所至當逆天地而戾人物矣奚其贊又奚其參
人¶性之有善惡善則惡不得以寄惡則善不得以居¶如
氷之寒而濕火之燠而燥也今曰善惡混吾將¶曰氷之
性燥濕混而火之性寒燠混也可乎至於¶裂性而三之
裂三而五之則亦不勝其勞矣葢三<md:KR4d0266_SBCK_086-6a>¶子言性而未見性
者也曷為言性而未見性也不¶自盡其性也自東海而
趨西海必至於西海而後¶盡也未至於西海而止也曰
西無海也之三子¶者是也吾性一盡而育人物參天地
<pb:KR4d0266_WYG_087-7a>
者在焉性為¶善耶惡耶三子者亦嘗進於此也乎三子
者自有¶性而不盡也宜其言之不徹也質之中庸而後
三¶子者心服矣三子非服孟子也服孔子也三子服¶而
後孟子之説信孟子之説信而後孔子之意明孔子之
意明¶而後性善之論定性善之論定而後天下之為善¶
者衆則子思之功豈不大哉子思不邀功者也不<md:KR4d0266_SBCK_086-6b>¶邀功
而大有功者也謹論¶
　　　　子思論下
<pb:KR4d0266_WYG_087-7b>
論曰學者病乎無見亦病乎有見學而無見學之¶俗也
學而有見學之妙也俗則病矣妙矣而亦曰¶病乎妙非
病也妙而不反斯病矣人惟無見也¶人而有見則逐於
見而不反蓋世有病於能俯而¶不能仰者終身不知有
天也一日而其病愈仰而¶見天之髙自以為未始見也
而喜焉喜而不足則¶終日觀天而不復視地焉坐亦觀
天行亦觀天不¶知逢荆棘蹈蹊壑也躓而傷焉豈天使
之躓而傷<md:KR4d0266_SBCK_086-7a>¶哉傷生於喜喜生於見見生於不見故也學
<pb:KR4d0266_WYG_087-8a>
者其¶初患於無見也而盡鋭以求於一見見矣其患反¶
甚於不見何也不見則羨既見則喜自夫人之喜¶心一
生也而道始逺矣非喜心之害道也喜其髙¶則必厭其
下喜其逺則必棄其邇喜其大則必厭¶其細不知夫道
也者下不二於髙邇不二於逺而¶細不二於大也而二
之是故崇先覺卑後學務遐¶想蔑近思以君臣父子之
日用為淺易以仁義禮¶樂之名教為粗迹於是探混茫
以為深極孤絶以¶為髙而不知入於空虚無有之<md:KR4d0266_SBCK_086-7b>¶學以
<pb:KR4d0266_WYG_087-8b>
治身濟世此猶取夢中之飲食以濟飢渇也¶不已疎乎
古之君子葢有窮百家究六合極師友¶博論辨而無得
也非無得也有得而無用也有得¶而無用則是吾見之
為病也從其見而反焉則有¶得矣見不損於今亦不加
於今見不異於昔亦不¶同於昔此則向之所謂百家六
合師友論辨皆¶非也而皆是也百家一人六合一室師
友一户論¶辨一口孰為髙孰為下孰為逺孰為近孰為
大孰¶為細耶道之歸有在矣中庸曰道之不行也道之
<pb:KR4d0266_WYG_087-9a>
不明也賢知過之愚不肖不及也夫愚不肖之不<md:KR4d0266_SBCK_086-8a>¶及固
離於道矣而賢知之過乃中庸之所甚憂¶而道之不行
與不明乃賢知者之罪此無他見而¶不反之病也又曰
君子尊徳性而道問學致廣大¶而盡精微極髙明而道
中庸温故而知新敦厚以¶崇禮是故居上不驕為下不
倍夫學之功至於居¶上而不驕為下而不倍此真有用
之學也求其所¶以然者則本於不以性廢學不以大忽
微不以髙¶棄中不以新忘故不以質去文嗟乎學至於
<pb:KR4d0266_WYG_087-9b>
此其¶斯以為子思中庸之學也歟好游者以為九州之¶
内四海之外其山川人物非復其鄉里所有之山<md:KR4d0266_SBCK_086-8b>¶川人
物也竭其家以為糧以求博觀於天下三年¶而貧也而
倦也悔而歸則其鄉里之山川人物即¶九州四海之山
川人物也而後釋然悟翻然喜學¶者之學而有見見而
不反蓋游而未悔者也安得¶㳺而悔者與之共學子思
之中庸也耶謹論¶
　　　　孟子論上
<pb:KR4d0266_WYG_087-10a>
論曰仁可得而求乎曰可仁可得而聞乎曰不可¶仁不
可聞學者烏乎求曰求以不言不求以言¶葢體仁者心
也而心非仁喻心者言也而言非心¶言猶非心也而言
可以求仁乎哉言之非心也以<md:KR4d0266_SBCK_086-9a>¶言有所不能言也非惟
彼心之言不能言於吾也¶吾自求之吾自得之吾自不
能言之矣人有生而¶不能飲酒者問酒之何味其能飲
酒者不過吿之¶以酒之美而已若酒之所以美者雖能
飲酒者亦¶不能自言也非吝於告也極天下之善言酒
<pb:KR4d0266_WYG_087-10b>
者止¶於此也就使能言而不止於此亦不能使不飲者¶
之知味何則吾以其言言酒而彼以其聴聴酒而¶言與
聴卒非酒也韓子曰博愛之謂仁程子曰非¶也仁者覺
也吾將是韓子則夫子之言有不然者¶顔回問仁子曰
克己復禮為仁於博愛何與焉吾<md:KR4d0266_SBCK_086-9b>¶將是程子則夫子之
言有不然者樊遲問仁子曰¶愛人於覺何與焉仁之不
可言也如此然則仁不¶可言則二子之論烏乎歸曰吾
將歸乎夫子然則¶夫子之論仁不一也烏乎而得歸於
<pb:KR4d0266_WYG_087-11a>
夫子曰吾將¶由孟子以歸夫子程子者得夫子之潜者
也韓子¶者得夫子之彰者也孟子者得夫子之潜與彰
而¶據其㑹者也孟子曰惻隠之心仁之端也又曰今¶人
乍見孺子將入於井皆有怵惕惻隠之心嗟乎¶孟子之
言仁葢至於此妙乎然則曷謂惻隠曰是¶不可言也孟
子之言及於惻隠假惻隠以明仁<md:KR4d0266_SBCK_086-10a>¶而惻隠非仁也今於
惻隠之外又求惻隠之説正使¶惻隠之説明而仁愈晦
矣雖然試言之隠也者若¶有所痛也惻也者若有所閔
<pb:KR4d0266_WYG_087-11b>
也痛則覺覺則憫憫¶則愛人之手足不知痛痒者則謂
之不仁葢方其¶不知痛痒也搔之而不醒扶之而不恤
彼其心非¶不愛四體也無痛痒之可覺也至於無疾之
人誤¶而㧞一髮則百體為之震何也覺其痛也覺一髪¶
之痛則愛心生不覺四體之痛則愛心息孟子曰¶不仁
者以其所不愛此不覺於人者也¶曰人病舍其田而耘
人之田此覺於人而不覺於<md:KR4d0266_SBCK_086-10b>¶身者也曰指不若人則知
惡之心不若人則不知¶惡此覺於身而不覺於心者也
<pb:KR4d0266_WYG_087-12a>
以覺吾之痛覺彼¶之痛則愛人以覺彼之痛覺吾之痛
則自愛自覺¶而自愛則何理之不悟覺人而愛人則何
物之不¶覆是故不愛始於不憫不憫始於不覺不覺始
於¶不痛古之君子以不如舜為憂此一痛也以一夫¶不
被其澤為責此亦一痛也故曰痛則覺覺則憫¶憫則愛
然則克己復禮仁也愛人仁也博愛之謂¶仁仁也仁者
覺也仁也何也均惻隠之心也故曰¶孟子得夫子之潜
與彰而據其㑹者也雖然孟子<md:KR4d0266_SBCK_086-11a>¶善言仁矣何與乎學者
<pb:KR4d0266_WYG_087-12b>
之事哉學者誦孟子之¶言曰吾知惻隠之為仁也市門
之儈終日導千金¶之賈而鬻金於市歸其家無一錢之
蔵則外而不¶内也孟子之言仁何與乎學者之事哉孟
子曰茍¶能充之足以保四海不能充之不足以事父母
學¶者盍亦求其所以充之也哉謹論¶
　　　　孟子論中¶
論曰學不至於聖則不至於定孟子曰天下定於¶一豈
惟天下求定哉惟學亦然學而不至於定則¶難於守而
<pb:KR4d0266_WYG_087-13a>
易於奪得而不能守守而不能不奪自非<md:KR4d0266_SBCK_086-11b>¶聖人誰不然
者求定者必至於聖而後可也雖然¶至於聖而得其定
矣有以定其聖無以運其聖則¶是鑄金以為天地之儀
其氣之至其地之震無不¶應者天地則非不天地也而
不能生萬物則其為¶天地者特末爾學至於聖者天地
也至其聖而不¶能運其聖者不能生萬物者也是故運
天地者非¶天地者也運其聖者非其聖者也蓋天地以
氣運¶而聖人以智運智非仁義禮智之智也智者神之
<pb:KR4d0266_WYG_087-13b>
用也以其神運其聖而後參天地澤萬物之功可¶得而
凝矣神冺則無所運其聖孟子曰伯夷聖之<md:KR4d0266_SBCK_086-12a>¶清伊尹聖
之任栁下恵聖之和孔子聖之時孔子¶之謂集大成集
大成者金聲而玉振之金聲者始¶條理玉振者終條理
始條理者智之事終條理¶者聖之事智譬則巧也聖譬
則力也學者於此每¶難言也而説者有曰聖人猶力賢
者猶巧有曰巧¶或有不能力無不至是不以巧為悦者
也不知夫¶孟子之意正以巧為悦也孟子不云乎由射
<pb:KR4d0266_WYG_087-14a>
於百¶步之外也其至爾力也其中非爾力也射者悦於¶
至乎悦於中乎射而不悦於中則天下皆后羿矣¶天下
不皆后羿是以中為悦<md:KR4d0266_SBCK_086-12b>¶者也是故至者中之所兼也¶中
者非至之所兼也故曰其中非爾力也中非力¶則至非
巧矣然則力者尚乎非力者尚乎聖之尚¶乎智猶射之
尚乎巧也孟子之所謂智即吾之所¶謂神所以運夫聖
者也至於聖而不能運則三子¶者是也聖而運運而聖
則夫子是也三子者惟其¶聖而未智是故任者不能清
<pb:KR4d0266_WYG_087-14b>
清者不能和和者不¶能清與任夫子之聖非能離於清
任和也而離¶於清任和也不離於清任和夫子之所以
聖離於¶清任和夫子之所以智雖然以智為加乎聖則
曷<md:KR4d0266_SBCK_086-13a>¶為曰始條理曰始終云者非序也用也荀卿曰始¶乎
為士終乎為聖人始言户終言室也此序也非¶用也孟
子曰始終云者用也非序也始言施終言¶收也有投乎
吾前者無以施則不集無以收則不¶止謝而不集釋老
以之集而不正申商以之智以¶施之聖以收之動則集
<pb:KR4d0266_WYG_087-15a>
集則正千轉萬變而不踰¶乎同條一貫之天理此夫子
之神而孟子獨見之¶也壺丘子與列禦㓂射壺丘子登
髙山履危石足¶二分垂在外而下臨百仞之淵揖列子
而進之列¶子汗流而不敢進嗟乎壺丘子能怖列子爾
使遇<md:KR4d0266_SBCK_086-13b>¶孟子豈不敗哉壺丘子能垂危石者二分而¶已加
乎此者壺丘子能之乎孟子則能之者也夫¶三子之見
道者至乎聖極矣出乎聖之表而進乎¶智之事者孟子
也壺丘子而遇孟子吾恐壺丘子¶之汗流也嗟乎壺丘
<pb:KR4d0266_WYG_087-15b>
子之不遇孟子也謹論¶
　　　　孟子論下¶
論曰君子能輕富貴歟君子非能輕富貴也能出¶乎富
貴也未有以出乎富貴而曰我能輕富貴將¶以輕之適
以重之夫惟出乎富貴者然後不為富¶貴之所誘何則
此固有以破其誘也市井之人窮<md:KR4d0266_SBCK_086-14a>¶日之力竭智巧以争
錐刀之利人人自以為得也¶登山而下視之此與蟻蚓
之争糞壤有以異乎非¶彼之暗而吾之明也彼方居其
<pb:KR4d0266_WYG_087-16a>
中而吾則立其表¶也然則破富貴之誘者必立乎富貴
之表者也然¶則其孰為富貴之表禮義是也君子者登
夫禮義¶之山以下視聲利之市而明見富貴之糞壤則
天¶下之富貴有不破者乎夫既破之則無所用之天¶下
之所為汲汲於富貴者夫固有以用之用之故¶求之無
所用之則安以求為哉貴極人爵而富以¶萬鍾反視吾
身而無闗焉而有怍焉無闗則何所<md:KR4d0266_SBCK_086-14b>¶加有怍則有所病
得富貴也未有所加而先以自¶病則富貴者真何用哉
<pb:KR4d0266_WYG_087-16b>
孟子曰生亦我所欲也義¶亦我所欲也二者不可得兼
舍生而取義者也此¶孟子之所以出乎富貴而立其表
也知義之必取¶則生猶必舍也而不能舍富貴也耶又
曰非獨賢¶者有是心也人皆有之賢者能勿䘮耳一簞
食一¶豆羮得之則生弗得則死嘑爾而與之行道之人¶
弗受蹴爾而與之乞人不屑也萬鍾則不辨禮義¶而受
之萬鍾於我何加焉為宫室之美妻妾之奉¶所識窮乏者
得我為之此之謂失其本心此孟子之破富<md:KR4d0266_SBCK_086-15a>¶貴之鉅力也
<pb:KR4d0266_WYG_087-17a>
歟葢簞食豆羮之非禮而乞人辭焉¶萬鍾之非禮義而
士君子受焉乞人之辭辭有用¶者也士君子之受受無
用者也何則簞食豆羮之¶不受則乞人者飢而死矣萬
鍾之不受士君子之¶身無乃未至於死耶未至於死則
曷為受之曰¶為宫室之美也妻妾之奉也知識之求也
且夫疏¶食曲肱聖人樂之啜菽飲水聖人以為孝也顔
路¶請車聖人不與也聖人之自奉與奉親與交際夫¶固
不以外為悦也今夫非自奉非奉親而特為宫¶室妻妾
<pb:KR4d0266_WYG_087-17b>
知識之奉而安於受不義之富貴此為誰<md:KR4d0266_SBCK_086-15b>¶計耶乞人能
不愛其身之死以不離於義士君子¶不能不愛奉人之
具以不離於不義可怪也乎且¶身無一毫之加而有丘
山之損妻妾知識享萬鍾¶之奉而吾身不逭乎萬世之
誅豈必明者而後見¶哉故孟子曰鄉為身死而不受今
為妻妾知識而¶為之是亦不可以已乎且乞人之心心
也士君子¶之心心也曰士君子之心無乞人之心可乎
有之¶而失之也故曰失其本心士君子之膏肓孟子¶其
<pb:KR4d0266_WYG_087-18a>
痛箴之矣嗟乎欲天下之不為者不可使天下¶之不為
也必窮其為之之由而折之孟子不使天<md:KR4d0266_SBCK_086-16a>¶下之不受不
義之富貴而深折其所以有用於富¶貴者使天下曉然
見其有用之無用也禮義之未¶亡聖學之不絶誰之力
哉謹論¶
　　　　韓子論上¶
論曰韓子原道之書孟子以還一韓子而已大哉¶韓子
乎雖然其猶有不合於聖人者歟若曰道與¶徳為虚位
<pb:KR4d0266_WYG_087-18b>
之類是也曰此乃韓子之所以合於聖¶人者也聖人之
道非以虚為徳非虚而曰虚位¶者道徳之實非虚也而
道徳之位則虚也天下之¶物惟其位之實是以莫得而
入也其位不實則虚<md:KR4d0266_SBCK_086-16b>¶與實皆得入而居之夫惟有以實
其位之虚則其¶位不可入矣韓子之言所以實其虚也
且夫道徳¶也者果何物也謂之無也何以不無其名謂
之有¶也何以不有其形惟其有名聖人之所以實之以¶
用世也惟其無形異端之所以入之以欺世也昔¶者生
<pb:KR4d0266_WYG_087-19a>
民之初葢有所甚不安也生不養死不葬居¶焉而無别
羣焉而無聴争焉而無決也聖人者倫¶以經之具以維
之仁以親之義以愧之經之故立¶維之故不散親之故
不相棄愧之故相憚由乎此¶者謂之道體乎此者謂之
徳根乎心而形乎事進<md:KR4d0266_SBCK_086-17a>¶則賢至則聖熟則神皆不外焉
者也聖人者以為¶是足安天下澤萬世而無憂也孰知
夫聖人之¶力有所不及遂遺聖人之憂葢天下之未安
則¶惟安之求而不暇乎其他天下既安而侈心生焉¶於
<pb:KR4d0266_WYG_087-19b>
是道德之名卑非能去道德之實也天下玩其實¶而疑其
名也自天下之翫也而道徳之位始虚自¶天下之疑也
而異端之道徳始入葢聖人之道徳¶既行而天下之大
安天下既安而不知其所以安者¶乃聖人之道徳也不
知故翫舉君臣父子日用飲¶食之事彼皆翫以為常而
不足異也而聞聖人有<md:KR4d0266_SBCK_086-17b>¶所謂道徳云者樂其名而求之
不知其所以常者¶即其所求也不知故疑彼以為道徳
云者必有所¶甚異而世皆未之見也於是舍日用而求
<pb:KR4d0266_WYG_087-20a>
新竒而¶異端斯入之矣何則有虚之可乘也人有居巨
室¶享膏粱者久而厭之以為是不足居不足享也而¶聞
山林之姦人有異説者天之可以飛而昇¶風露可以食
而夀也則舍其室而從焉其室既¶虚則姦人者何憚而
不乗以入之哉道徳者天下¶之巨室也非如曠野之空
虚也而其位則虚久矣¶而天下之人去其室以求其室
其位得而不虚耶<md:KR4d0266_SBCK_086-18a>¶異端乗之韓子塞之異端入之韓子
出之韓子曰¶仁與義為定名又曰吾之所謂道徳云者
<pb:KR4d0266_WYG_087-20b>
合¶仁與義言之也¶而後道徳之虚位可得而實矣匹夫
細民見其隣¶之徙而去也則私其土田而畊之他日其
鄰者歸¶焉則為匹夫細民者將遜而去乎猶將私之也
老¶子以空虚為道徳此私吾聖人之田者也韓子出¶而
仁義還則聖人之田宜誰歸故曰韓子之言所¶以實其
虚者也謹論¶
　　　　韓子論下<md:KR4d0266_SBCK_086-18b>¶論曰君子之去異端非異端不去之可憂而異端¶既去
<pb:KR4d0266_WYG_087-21a>
之足慮異端之不去蓋有能去之者矣去之¶矣其患有
大於未去之時何則有以去之無以處¶之也如去盜焉
方盜之作也紛紜震擾若無以支¶持之焉者於是深計
以圖之盡力以角之圖之而¶中角之而勝其遂無盜矣
乎曰未也盜之未敗而¶䧏也有不可以不受者矣及其
敗也有不可以盡¶殺者矣不受其降而不寛其殺不可
也受其降而¶寛其殺不可也葢聚姦宄之民而驟散之
散之而¶無以處之則其復為盜也又有甚焉者矣天下
<pb:KR4d0266_WYG_087-21b>
之<md:KR4d0266_SBCK_086-19a>¶入於佛老豈皆好其清净寂滅之道者哉有好焉¶者
有畏焉者有利焉者士之為髙者則妄意以為¶此可以
悟性命而超生死也則之焉此好之者也¶士民之倖於
福田利益之誘而慄於死生報應之¶誑者則亦之焉此
畏之者也愚夫細民之惰者無¶能者廢疾者鰥寡孤獨
者進而窺二氏則見其不¶業而食不劬而居反而顧其
身則茫乎無之於是¶亦之焉此利焉者也韓子也固憂
夫好焉者之不¶可奪畏焉者之不可祛也而利焉者之
<pb:KR4d0266_WYG_087-22a>
無以處尤¶韓子之所大畏焉何也好焉者可以理遷舉
先王之<md:KR4d0266_SBCK_086-19b>¶道而力明之以實夫位之虚閉其入而開其歸
韓¶子則有原道之書畏焉者可以事曉善而祥不善¶而
殃此天下同見之事也烏有福田利益之妄旦¶則生夕
則死此天下不足怪之事也烏有死生之¶怖韓子則有
與孟簡氏之書弔武侍御氏之書使¶韓子之言行則奪
以祛何難若夫民之利焉者一¶旦驅而散之其徒之為
萬者不知其㡬也散而無¶以處也歸而無以生也廢疾
<pb:KR4d0266_WYG_087-22b>
者坐而死鰥寡孤獨¶者坐而死惰者無能者肯坐而死
哉坐而死者奚¶罪焉君子何忍置之扵此也其不肯坐
而死者不<md:KR4d0266_SBCK_086-20a>¶去而為盜決而為大亂者無之去異端所以
仁也¶而無罪者得死所以為治也而反得亂則是不如¶
不去之安也是故韓子既思所以去之又思所以處¶之
韓子曰人其人火其書廬其居明先王之道以道¶之所
以去也又曰鰥寡孤獨廢疾者有養也所以¶處也文王
之治岐也必先夫民之窮而無告者此¶非惟既其仁也
<pb:KR4d0266_WYG_087-23a>
亦防其民之利於為異也三代之¶時異端之不興豈特
一道徳而同風俗之力歟亦¶其所以處民者盡爾韓子
之意真先王之意也然¶則韓子曷為言之而不行曰韓
子能行而不得行<md:KR4d0266_SBCK_086-20b>¶者也葢有得行而不行者矣將能行
而不得行者¶罪耶得行而不行者罪耶謹論¶
　
　
　
<pb:KR4d0266_WYG_087-23b>
　
　
　
　
　
　
　
　¶誠齋集卷八十七<md:KR4d0266_SBCK_086-21a>¶<md:KR4d0266_SBCK_087-1a>¶
<pb:KR4d0266_WYG_088-1a>
欽定四庫全書
　誠齋集巻八十八¶
　　　　　　　　　　　　宋　楊萬里　撰
