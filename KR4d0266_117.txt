# -*- mode: mandoku-view -*-
#+TITLE: 誠齋集
#+DATE: 2015-09-23 10:23:54
#+PROPERTY: JUAN 117

¶
　　　蔣彦回傳¶
蔣彦回名湋零陵人少入太學不¶¶遇嘆曰士必富貴乃
得志耶棄¶而歸市書數千巻閣以藏焉築囿植花木葺
亭榭¶以讀書其間未幾囿産玉芝遂以名山谷黄¶先生
<pb:KR4d0266_WYG_117-1b>
貶宜州過而賦之<md:KR4d0266_SBCK_117-1b>¶彦回¶日從之游藏弆其文字詩畫二
百餘紙山谷亦¶樂為之作實崇寜三年三月也明年九
月山¶谷病革彦回往見山谷大喜握手曰¶吾身後非彦
回誰付乃盡出所著書曰惟¶所欲取彦回乃不私片紙
山谷卒為買¶棺以斂以錢二十萬具舟送歸雙井云道
鄉¶鄒先生謫永彦回復從游歡甚已道鄉復<md:KR4d0266_SBCK_117-2a>¶有昭州之
命留其家於太平寺¶後以居乃行彦回實經紀之同其
患難而周其¶乏困道鄉率月致二書以謝蓋深徳之其
<pb:KR4d0266_WYG_117-2a>
後北歸¶臨别之詩可見矣嗟夫士窮乃見節義此韓退
之¶為乆故之交而言也若彦回之於二先生秦越也¶非
有平生之素而能嚮慕乎二先生之風既賢也已¶况二
先生當蛟蛇熊豹狉狉揺牙之鋒賔客落而¶朋友缺淹
汨阨塞於荒逺寂寞之地望風而憎無¶仇而擠者滔滔
也而彦回至於死生之際而不變¶此古之賢且仁者族
且親者恩且舊者猶或難焉<md:KR4d0266_SBCK_117-2b>¶彦回能之可不謂賢矣哉
予來丞邑訪其所謂玉¶芝園者但見荒煙埜草而已問
<pb:KR4d0266_WYG_117-2b>
其子則觀言者在¶老矣顧其家貧甚觀言居之淡如也
其猶有彦回¶之風與問彦回之遺事所言云爾其人顓
朴而無¶純緣其言可信也且出道鄉之翰墨七篇讀之
使¶人三嘆而恨不出乎其時又曰山谷美丈夫也今畫¶
者莫之肖觀言年十五在旁見其喜為人作字及¶留題
於吾鄉人士日持練素以徃几上如積忽得意¶一掃千
字一日訪陶豫豫置酒且令人汛除其堂¶之壁先生曰
何為者豫離立而請曰敢匄一字為<md:KR4d0266_SBCK_117-3a>¶寵光先生曰諾酒
<pb:KR4d0266_WYG_117-3a>
半酣起索筆大書下語驚坐今¶亡矣且忘其詞又曰道
鄉對人寡言終日拱手不¶下帯其莊敬如此又曰先君
子有文集若干巻頃¶大盗孔彦舟屠城寸紙不遺餘矣
予太息而為之¶傳¶
　　　　豆盧子柔傳¶
豆盧子柔者名鮒子柔其字也世居外黄祖仲叔¶秦末
大旱兵起仲叔從楚懐王為治粟都尉楚師¶不飢仲叔
之功父刼自少已俎豆於漢庭諸公間¶武帝時西域浮
<pb:KR4d0266_WYG_117-3b>
圖逹摩者來鮒聞之徃師事焉逹<md:KR4d0266_SBCK_117-3b>¶摩曰子能澡神慮脱
膚學以從我乎鮒退而三沐¶易衣刮露牙角剖析誠心
而後再見逹摩逹摩欲¶試其所藴之新故於是與之周
旋議論千變萬轉¶而鮒純素自将冩之不滯承之有統
凝而謹焉粹¶然如玉池逹摩大悦曰吾師所謂醍醐酥
酪子近¶之矣因薦之上曰臣竊見外黄布衣豆盧鮒㓗
白¶粹美淡然於世味有古太羮𤣥酒之風惟陛下盍嘗¶
試之詩不云乎不素餐兮鮒有焉時上方急邊功曰¶焉
<pb:KR4d0266_WYG_117-4a>
用腐儒元鼎中鮒上書請以白衣從煮棗侯博¶望侯出
塞上戯鮒曰卿從煮耶将博焉鮒曰臣愚雖<md:KR4d0266_SBCK_117-4a>¶不足以充
近侍執事然熟㳺於煮博二子間未嘗¶焚煎阿匼願得
出入將部片言條白未必語言無¶味也上曰前言戯之
耳若卿白面書生諸将豈&KR0533;¶置卿齒牙間哉遂拜大官
令時上篤信祠祀詔鮒¶與名儒公羊髙魚豢同寳雞之
祠鮒雅不喜羊¶魚二子曰二子肉食者鄙殆将汙我不
得已同盤¶而食深恥之頃之祠甘泉齋居竹宫屏葷酒
<pb:KR4d0266_WYG_117-4b>
獨¶召鮒鮒奏曰臣麄才不足以辱金口嘉納臣友¶人汝
南牛氏子糓(音如闘於/莵之穀)柔而美願舉以自代¶上曰牛氏
子美則美矣而其言孔甘朕不嗜也是<md:KR4d0266_SBCK_117-4b>¶夕鮒有所獻上
納之意甚開爽夜半上思鮒所獻¶覺肝脾間嚴冷召鮒
問曰卿所言嘗多與姜子牙¶輩熟議耶鮒曰臣適呼子
牙而未至上曰卿幾誤朕腹心¶乃罷鮒召鮒子二人夜
拜其長為温衛侯次為平¶衛侯自是絶不召鮒鮒深自
悲酸發於詞氣而公¶羊高等得志惡鮒異已因䜛於上
<pb:KR4d0266_WYG_117-5a>
曰豆盧鮒所謂¶人焉廋哉者也鮒遂抱甕隠於滁山莫
知其所終¶太史公曰豆盧氏在漢未顯也至後魏始有
聞而¶唐之名士有曰欽望者豈其苖裔耶鮒以白衣遭¶
遇武皇帝亦竒矣然因浮圖以進君子不齒也<md:KR4d0266_SBCK_117-5a>¶　　　　敬侏儒傳¶
敬侏儒者名子一字承登以字行徂徠人也祖伯¶松長
身碧髯膚甲如龍時人許其有棟梁之用伯¶松不樂也
遯於徂徠山譙郡人有採藥至山者見¶伯松悦之乆之
<pb:KR4d0266_WYG_117-5b>
譙郡人謂伯松曰聞君長子元明¶者未娶吾有隣女善
夜績者願為執柯可乎伯松¶拒之不得免焉未幾伯松
得軟脚疾中風卒子元¶明竟随譙郡人去次子叔材即
承登之父也叔材¶因從公輸子奉使僬僥國樂而家焉
娶胡婦生承¶登長二尺叔材怒曰我兒亦僬僥耶其妻
笑曰所<md:KR4d0266_SBCK_117-5b>¶謂甥多似舅後擕承登歸徂徠市時漢元光二
年¶里人見承登莫不大笑承登曰吾身雖短而心甚¶長
因發憤力學終夜不寝雖鑿壁嚢螢之勤不過¶也數年
<pb:KR4d0266_WYG_117-6a>
大明經籍言之烱然如明星焉武帝乃求¶賢良徂徠推
上承登上暮召見其侏儒心輕之乃¶親䇿於庭問三登
太平之治何修臻此承登對䇿其¶略曰臣之學所謂一
燈明滅者何足以奉大對雖¶然螢爝尚足禆日月帝㸃
竄而異焉因與語問漢¶家火徳終始承登奏曰臣木强
然嘗聞火在木¶上云云上喜不覺夜半前席遂登科甲
遷登州太<md:KR4d0266_SBCK_117-6a>¶守辭公孫丞相丞相夜見之東閣承登故人
茅大¶心麻子㳺陶缸皆在坐承登遂頂戴三子而白丞
<pb:KR4d0266_WYG_117-6b>
相曰鄙人淺短主上以侏儒倡優畜之誤䝉相君¶燭其
寸長然鄙人之學所為借明於三子者丞相¶遂留四人
於東閣後一夕丞相召問攘匈奴之䇿¶承登獻三足計
曰足兵食士丞相大悦因嘲¶承登曰吾聞日烏三足君
而亦有三足耶上内興祠祀¶外事四裔國家多事丞相
終日在中書治事不暇¶與承登游夜歸讀春秋府吏㪚
獨留四人者同一¶書几承登尤愛幸丞相每曰微承登
則茅氏麻氏<md:KR4d0266_SBCK_117-6b>¶陶氏三子者能未隊於地乎三子亦曰唯
<pb:KR4d0266_WYG_117-7a>
唯後丞¶相稍倦於學而將作大匠者嫉承登之寵因諷
丞¶相曰昨見東方生言於上云公孫某暗於知人而¶以
敬侏儒為上客臣朔飢欲死侏儒飽欲死丞相¶其戒之
丞相黙然將作大匠因薦承登同姓敬子¶長丞相自是
親子長而稍踈承登矣子長身八尺¶蠟言甚佞又善照
知丞相娱樂之意而曲從之且¶又有内援丞相久不見
承登一日因子長在後堂¶為長夜之飲偶念承登寥寂
召之既至承登精采¶昏慘而面目垢汚又冠一小圜帽
<pb:KR4d0266_WYG_117-7b>
狀如仰盂丞相侍<md:KR4d0266_SBCK_117-7a>¶姬皆掩口笑不已承登因發怒罵丞
相曰人言齊¶人多詐果然以今夕之荒淫知前日清秋
雨霽相¶親於書巻簡編者皆偽也丞相大怒命老卒曵
出¶墻角太史公曰公孫丞相開東閣以延天下¶英俊之
士輻輳而敬承登為上客每至則一坐皆起亦可¶謂能
不以貎取人矣卒以子長踈而棄之相業之¶不終有以
也夫雖然承登之賢難以遇而子長之¶佞易于合不惟
易于合也合則不可去也所從來¶古矣士君子之學而
<pb:KR4d0266_WYG_117-8a>
仕未始不與承登逰者然吾¶見其初而已至一惑于子
長則往而不返者萬水<md:KR4d0266_SBCK_117-7b>¶一波也亦何以議公孫為哉¶
　　　　劉國禮傳¶
余故人劉琥字國禮武臣也始余為永州零陵丞¶國禮
監户部贍軍酒庫居相近情相好也及余在¶朝列而國
禮調臨安府&KR0008;寨官居無以自食家于¶湖州新市一日
來謁予求薦于當塗士大夫予無¶以塞也獨念湖州太
守薛士龍名季宣者與余最¶厚因以書薦之謂國禮之
<pb:KR4d0266_WYG_117-8b>
才于劇繁無所不可為薛¶信焉任焉遂知焉薛侯既死
國禮無所于歸久之¶臨安官期既至國禮之官適與余
並舎每言及薛<md:KR4d0266_SBCK_117-8a>¶侯國禮未嘗不泣也夫世之相與利焉
而已矣曰¶義焉者非性焉則學非學焉則偽國禮武夫
未嘗學也則偽與¶貎可偽泣不可偽也其性與吾不知
之矣並居一¶年余以守臨漳而去焉國禮留也余行國
禮追送¶余于龍山白&KR0008;寺載酒勞余下及僮僕當世之
賢¶人君子與余為道義之交者何數也彼獨曰利之¶云
<pb:KR4d0266_WYG_117-9a>
乎至是前日所謂道義之交者漠然矣而國禮¶獨如此
何也及其别國禮又泣謂其泣偽乎施之¶予則可施之
薛侯夫亦偽為乎哉後三年余守常州與¶國禮所居新
市不逺欲問其消息未能也余子夀<md:KR4d0266_SBCK_117-8b>¶仁試南宫問之故
居之隣鄭蘊者則曰噫國禮死¶矣問其家則曰其妻執
節而不嫁顧嘗鬻履于門¶以撫育其子曰永哥者今居
某市某舍也不惟其¶妻不嫁也其妾六人者皆不嫁也
夀仁既歸為余¶言國禮事余于是泣且歎曰國禮家事
<pb:KR4d0266_WYG_117-9b>
余知之¶其妻江氏故倡也永哥者永某氏子也國禮夫
婦育¶以為己子而所謂六妾者江氏馭之極慘今國¶禮
既死其妻若子若妾宜其散而莫之聨也則聨而¶莫散
也不亦懿乎大抵人之情聞倡之名則掩¶鼻焉聞非已
之子則異心焉聞其主母馭其妾不<md:KR4d0266_SBCK_117-9a>¶以人理則怒發焉
使是三人者而居焉而無主翁¶以綱之焉欲其不渙然
離也難哉而國禮之死其家妻¶子若妾乃能相恩相維
甚于國禮之未死可敬不¶可敬也今士大夫往往朝死
<pb:KR4d0266_WYG_117-10a>
而其妻夕去之矣有¶不愧于國禮之妻者乎不惟有愧
于國禮之妻也¶有不愧于國禮之妾者乎不惟士大夫
之妻而已¶也士大夫立人之朝食人之禄社稷之臣曰
吾死¶社稷封疆之臣曰吾死封疆及一旦有急有不愧¶
于國禮之妻者乎不惟有愧于國禮之妻也有不¶愧于
國禮之妾者乎余既以告夀仁因使書之不<md:KR4d0266_SBCK_117-9b>¶使其不傳
焉¶
　　　　李台州傳
<pb:KR4d0266_WYG_117-10b>
李台州名宗質字某北人不知何郡邑母展婆¶也生宗
質而罹靖康之亂子母相失宗質以父䕃¶既長仕所至
必求母不得因家司馬季思官蜀宗¶質曰吾求母東南
無之必也蜀乎從之西舟所經¶過州若縣若村市必登
岸徧其地大聲號呼曰展¶婆展婆至暮哭而歸不食司
馬家人哀之必寛譬¶之乃飲泣强食季思秩滿東下所
經復然竟不得¶至荆州復然日旦夕號呼嗌痛氣憊小
憇一茗肆<md:KR4d0266_SBCK_117-10a>¶垂涕坐頃之一乞媪至前揖曰官人與我一
<pb:KR4d0266_WYG_117-11a>
文兩¶文宗質起揖之坐禮以客主既飲茗問其里若姓¶
媪勃然怒曰官人能與我幾文錢何遽問我姓名我非¶
乞人也宗質起敬謝曰某惶恐上忤阿婆願霽怒¶試言
之何害恐或鄉鄰或親族也某倒囊錢為阿¶婆夀媪喜
曰老婆姓異甚不可言宗質力懇請忽¶曰吾姓展宗質
躍然喜抱之大哭曰夫人吾母也¶媪曰官人勿誤吾兒
有騐右腋有紫痣其大如杯¶宗質拜曰然右袒示之于
是母子相持而哭觀者¶數十百人皆歎息泣不已宗質
<pb:KR4d0266_WYG_117-11b>
負其母以歸季思與<md:KR4d0266_SBCK_117-10b>¶家人子亦泣自是奉板輿孝養者
十餘年母以髙¶年而終宗質亦白首矣宗質乾道庚寅
為洪倅時予¶為奉新縣令屢謁之不知其子母間也明
年予官¶中都宗質造朝除知台州朝士云李台州曽覿
姻¶家也覿無子子台州之子予一見不敢問也亦未¶知
其孝後十七年台州既沒予與丞相京公同為¶宰掾談
間公為予言李台州母子事予生八年喪¶先太夫人終
身飲恨聞之泣不能止感而為之¶傳¶焉贊曰孔子曰孝
<pb:KR4d0266_WYG_117-12a>
弟之至通于神明若李台州生而<md:KR4d0266_SBCK_117-11a>¶不知母壮而知求母
求母而不得不得而不懈¶徧天下之半老而乃得之昔
東坡先生頌朱夀昌¶至今咏歌以為美談若李台州其
事與夀昌豈異¶也兹不謂之至孝通于神明乎非至孝
而奚通神明¶非通神明而奚得母予每為士大夫言之
聞者必¶泣人誰無母有母誰無是心哉彼有未嘗失母
而¶有母不待求母而母存或忽而不敬或悖而不愛¶者
獨何心與<md:KR4d0266_SBCK_117-11b>¶
<pb:KR4d0266_WYG_117-12b>
　
　
　
　
　
　
　
　誠齋集巻一百十七

<pb:KR4d0266_WYG_118-1a>
欽定四庫全書
　¶誠齋集卷
