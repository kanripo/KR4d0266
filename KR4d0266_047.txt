# -*- mode: mandoku-view; -*-
#+TITLE: 誠齋集
#+DATE: 2015-09-11 13:09:12.151157
#+PROPERTY: ID KR4d0266
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB04n0515-047誠齋集-卷第四十七.
<pb:KR4d0266_SBCK_047-1a>¶
誠齋集巻第四十七¶
　　　　　　　廬陵楊　萬里　廷秀¶
　表¶
　　　謝復直秘閣表¶
守地云何蔑外庸之善狀自天有隕復中秘之榮¶
名敢云舊物之及躬允出新君之加恵臣(中謝)伏¶
念臣少也狷介老而頓頑非不知與世而同波明¶
哲無忤既未能枉道以合轍退休則冝詭民社以¶
西征寖山林之幽屏聖人復起品物咸亨覆載無¶
私豈獨軫遺簪之舊日月所照亦何有覆盆之偏¶
<pb:KR4d0266_SBCK_047-1b>¶
兹葢伏遇　皇帝陛下治初清明德澤洋溢十行¶
一札雷厲風飛四海九州陽開陰閉展如孤逺與¶
被昭蘇臣敢不衘戢寵光䇿磨衰病假以嵗月畢¶
輸宣布之勤㱕于丘園於樂隂平之化¶
　　　謝宫寮轉兩宫表¶
御天介賚巳增一秩之優儲𨽻廣恩亟拜兩階之¶
寵邦榮狎至心震靡寧(中謝)伏念臣生而一寒仕¶
亦三已晚際乾坤之真主獲依日月之末光當髙¶
鴻横海之秋臣幸陪於羽翼及飛龍在天之且臣¶
自隔於風雲夫何皇極之尊尚記承華之舊翦焉¶
<pb:KR4d0266_SBCK_047-2a>¶
孤介紛此榮懐冒之則無翊運之勲遜之則為異¶
衆之行曹衛偕命既並受於王朝黄綺終辞敢獨¶
為於君子兹葢伏遇　皇帝陛下唯天為大如日¶
之升鳳已冲霄未遽忘攀附之雅蛇斯入宇不遐¶
棄微㣲之畸臣敢不載丹乃心益素其履雖夕曛¶
巳迫寖收耕釣之餘生然朝露未先不疾糜捐之¶
義死¶
　　　進和　御製賜進士余復詩狀表¶
鈞天廣樂秩有踐之初筵雲漢為章賁思皇之多¶
士湛恩至渥隆禮惟新臣(中謝)恭惟　皇帝陛下¶
<pb:KR4d0266_SBCK_047-2b>¶
樂育英才旁招俊乂君子有酒多且㫖問以笙鏞¶
聖人之言逺如天冩之琬琰情文双止懐感萬斯¶
臣等典校簡編均霑慈恵慶霄在上與彼昭回之¶
光儒館献歌敬修&KR0435;載之職¶
　　　謝　御寶封囬自劾狀表¶
需章再凟力請祝釐之官聖筆洊頒俾安典校之¶
職巋然恩重沱若涕零臣某(中謝)伏念臣行能空¶
虚經術淺薄山哦浦咏未閑華國之文蟹躁螳剛¶
烏識立朝之體屬縁撰述之拙自列投劾之辞䝉¶
天日之龍光渙雷風而響答惟君父待小臣之禮¶
<pb:KR4d0266_SBCK_047-3a>¶
前此所無舉搢紳皆拭目而觀盛時創見誰謂襄¶
杇所能克堪兹葢伏遇¶
皇帝陛下乾覆慱臨離明洞照憐臣老而幸㑹親¶
逢賔日之清明知臣野而朴忠未聴客星之漁釣¶
臣迫於威命恪所居官危跡難安少緩東門之車¶
馬踰時申控終采南山之蕨薇¶
　　　江東運副謝到任表¶
依日瀛洲汔無補報觀風江渚逺有光華職超七¶
閤之先境入六朝之勝厖洪所被緜薄何堪臣某¶
(中謝)伏念臣資未有竒學亦寡要蚤粗聞於先哲¶
<pb:KR4d0266_SBCK_047-3b>¶
耻墮在於凡民學之而欲行之每懐徇國老矣無¶
能為矣非曰忘君屬緣婚嫁之逼人輒控封章而¶
丐外自天從欲將指于征爰陞華於小龍俾給餉¶
於流馬篆金浮璧仰淳化之寶書炊玉連檣下陪¶
京之冰漕兹葢伏遇　皇帝陛下丕承舜授廣運¶
禹思居九重之靚深所憂民瘼擇十道之採訪以¶
布寛條夫何衰遲亦在臨遣臣敢不慰彼黎庶同¶
爰咨諏九郡旱乾要令鴻鴈之集百吏清濁當謹¶
羊狼之分既竭嵗時之宣勞終祈田里之㱕老¶
　　　辭免贑州得祠進職謝表¶
<pb:KR4d0266_SBCK_047-4a>¶
謝病摧頹尚賦珍䑓之餼屬文論譔復超延閣之¶
班上無棄人下則徼福臣(中謝)伏念臣老不事事¶
才非竒竒三聖旁招蚤隨鷺廷之數初濳豫附晩¶
參鶴禁之僚方衆賢依乗風雲之秋乃微臣僵卧¶
山林之日把麾江海此朝士之榮光麗日崆峒亦¶
詩人之佳郡矧席過家之寵曾微待次之淹夫何¶
右臂之偏枯虚辱左等之重寄陳力就列不能者¶
止投閑置散乃分之宣籲天以聞伏地以俟閔勞¶
均佚仁不遐遺進律示褒禮亦異數兹葢伏遇¶
皇帝陛下篤叙故舊恵兹罷癃軫少原之遺簪是¶
<pb:KR4d0266_SBCK_047-4b>¶
將厚俗存子方之老馬非取長塗而臣蕭然卧痾¶
行矣㱕盡燭青藜而談古豈復與英俊㳺立自茅¶
而祝釐尚能使聖人壽¶
　　　謝除特授煥章閣待制表¶
竹宫望祭洊綴奉瑄之司松殿通班復塵持槖之¶
選走循墻而莫避進谷以遑寧戴仁不貲感涕有¶
隕臣(中謝)恭以髙皇之淵懿煥乎堯帝之文章森¶
天上之寶書庋露下之玉宇河浮出太極是生於¶
兩儀雲漢昭回乗光下飾於萬物次對有列非賢¶
不居如臣者少而才疎老以病去逢聖明之求舊¶
<pb:KR4d0266_SBCK_047-5a>¶
亟號召以拔淹顧以有采薪之憂遂違不俟駕之¶
禮逃刑已幸即拜更優久㱕守東岡之陂扁舟載¶
月忽夢入西清之序榮光屬天兹葢伏遇¶
皇帝陛下聖孝通神仁恩翊物念吾父有所愛之¶
大而况於人謂微臣如遺野之蛇未旌其隠曾是¶
正元之朝士得見㑹昌之新春告厥臣工昭其徳¶
意臣敢不吉蠲若厲顯相必齋仰瞻奎璧之芒寒¶
俯嚴香火之尊奉弱水三萬恍親銀闕之雲大椿¶
八千祝為黄屋之壽臣無任感天荷聖激切屏營¶
之至¶
<pb:KR4d0266_SBCK_047-5b>¶
　　　賀郊祀大禮赦書表¶
惟皇作極禮再舉於明禋見帝於郊躬八觚之肇¶
祀備成熈事敷錫庶民臣某(中謝)竊以儲精穆然¶
斯格神明之感有孚顒若乃來郊廟之驩偉上聖¶
之勃興赫䘲容之於樂乗觀䑓之日至&KR0833;泰畤以¶
星陳嘉薦令芳衆樂融冶乾端呈露月穆穆以金¶
波神采宴娭靈裔裔其風馬一人慶頼百姓昭明¶
恭惟　皇帝陛下徳侔徃初恩被動植克綏先王¶
之禄祀以配天故得萬國心告于后帝均受釐之¶
萬壽式㱕胙於三宫臣老矣山林邈焉天日奉璋¶
<pb:KR4d0266_SBCK_047-6a>¶
左右有慙薪槱之詩鋗玉激揚願上休成之頌¶
　　　謝郊祀大禮進封開國子食邑表¶
帝望竹宫慶侈兩圭之祀子執榖璧恩陞五玉之¶
班仰在上以髙髙俯臨深而戰戰臣(中謝)竊以煇¶
胞翟閽之畀匪勞不訾公侯伯子之封可輕以假¶
而臣老㱕栗里病卧漳濱逢天子親郊之初隔諸¶
侯助祭之後籩豆維旅顧何力於駿奔土田附庸¶
乃不㓛而下拜兹葢伏遇　皇帝陛下唯天為大¶
如日之升受命穆清俶載欽柴之燎湛恩汪濊溥¶
將枯木之榮臣謝生不貲矢死無霣㱕美報上願¶
<pb:KR4d0266_SBCK_047-6b>¶
賡小雅之章助順自天永祈大有之吉¶
　　　謝致仕轉通議大夫除寶文閣待制表¶
請老而凟再三始䝉制可增秩而職四等重拜恩¶
隆敢圗暮景之桑榆倍費慶霄之雨露臣(中謝)伏¶
以漢㱕䟽傅蔑聞及嗣之文唐遣孔戣且乏留賓¶
之養未有國朝之仁惠曲全臣子之行蔵自祖宗¶
而相傳至明聖而彌篤如臣淺陋首被厖洪年巳¶
至而呼天數斯凟矣王留行而曠日久而聽之若¶
不得已而乃從且無不盡其加厚豈唯老馬之罔¶
棄復許見犀而後行陟以文階之優進以寶儲之¶
<pb:KR4d0266_SBCK_047-7a>¶
峻雖卧野水白鷗之草未離春風玉笋之班大隠¶
而乃隠於朝廷在外而如在於王室一命再命三¶
命身及子以俱榮大書特書屢書言如綸而下飾油¶
雲朝沛落木秋萠兹葢伏遇　皇帝陛下所性乾¶
坤之仁斯心父母之愛念士之砥節也在進退不¶
使其虧而上之待下也有始終必過其願遂假三¶
錫以張四維臣餘生幾何大徳不報歌頌盛業媿¶
非雙宋玉之才壽富多男惟有萬堯年之祝¶
　　　謝明堂大禮進封開國伯食邑表¶
惟皇有慶奉瑄玉於合宫曰叟何功執躬圭而啟¶
<pb:KR4d0266_SBCK_047-7b>¶
宇三加厚矣重拜榮如臣(中謝)伏念臣巳致為臣¶
猶進以律葢以孝理天下者不遺於小國而有事¶
于上帝者或及於配林奄有龜䝉荒魯僖之錫土¶
益以𨚍殿靦晏子之辭封大徳溥博以如天小心¶
進退而維谷兹葢伏遇　皇帝陛下精禋燾載報¶
本祖宗祀乎明堂以教諸侯之孝光于四海故得¶
萬國之驩恵此翟閽燕及愆邁臣敢不礪乃末路¶
慨然永懐臣三千人同一心而報上伯七十里誓¶
九死以于蕃¶
　　　謝除寶謨閣直學士表¶
<pb:KR4d0266_SBCK_047-8a>¶
聖謨新閣森天上之寶書法從崇班綴西清之學¶
士墮慶霄之異數賁山澗之逺臣戴恩不貲圗報¶
無所臣(中謝)恭以光皇之立極煥乎丕訓之詒謀¶
曰都曰俞禹無間矣有典有則宋其興乎屹琁題¶
之造天乾坤闔闢蔵金匱而鏤玉雲漢昭回盍簡¶
英竒以司文献如臣者學焉將落老矣無能分甘¶
痼疾於煙霞敢夢末光於日月楓林楚水久違長¶
樂之鐘聲銀闕金宫忽近瀛洲之雲氣兹葢伏遇¶
　皇帝陛下慕親如舜對食見堯謂臣在昭考之¶
廷嘗陪鴻鵠之羽翼俾臣聨柱史之職盡䕶龜龍¶
<pb:KR4d0266_SBCK_047-8b>¶
之圗書而臣厯事四朝蔑聞寸効媿彼十八仙之¶
盛以文辭鳴惟兹三萬嵗之呼使聖人壽¶
　　　謝賜衣帶表¶
瀛洲方丈驚頭白以初登内帛宫衣偕腰黄而並¶
受廼九重之異數非八柄之彛章自天以來蹐地¶
而傴臣某(中謝)兹葢伏遇　皇帝陛下典嚴在笥¶
惠篤薦紳軫仲由之緼袍錫之三服惻啓期之帶¶
索束以兼金而臣感恩不貲圖報無所蔑然緜薄¶
多慚疊雪之香薾爾摧頹第怯萬釘之寶¶
　　　謝郊祀大禮進封盧陵郡侯加食邑表¶
<pb:KR4d0266_SBCK_047-9a>¶
觚壇饗帝莫助宵衣之勤梓里建侯恵徼畫繡之¶
寵家有即拜巷無居人咸謂煙波之釣徒亦錫山¶
川而啓宇臣某(中謝)竊以士伯之賞𤓰衍地豈故¶
鄉買臣之守㑹稽位非列爵小臣何者異數兼之¶
兹葢伏遇　皇帝陛下興禮從周由仁蹈舜郊祀¶
天地式尊祖而敬宗聲教朔南溥行慶而施恵而¶
臣㓛無横草恩與分茅執以信圭誦三復斯言之¶
玷佩之侯印肩萬邦維屏之忠¶
　　　謝以長男長孺官係陞朝議遇郊祀大禮¶
　　　封叙通奉大夫表¶
<pb:KR4d0266_SBCK_047-9b>¶
白烏九子天矜反哺之情丹鳳十行雨施流垠之¶
澤永錫爾類以及其親臣某(中謝)竊以神祖建官¶
元豐改制有若右光禄之秩實視小司冦之聨非¶
考績與異恩豈僭賞而虚授如臣所履久挂其冠¶
巢由外臣不在翟閽之數堯舜行徳尚同仁壽之¶
民赫然龍光飾是駑蹇兹葢伏遇　皇帝陛下孝¶
通燾載恩被肖翹謂能仕而教之忠子承父訓故¶
率親則等而上人欲天從而臣雲月為家漁樵争¶
席三春寸草莫報青陽之暉億載萬年永祈黄屋¶
之壽¶
<pb:KR4d0266_SBCK_047-10a>¶
　　　謝除寶謨閣學士表¶
臣某言昨具狀奏乞免召命正月十五日伏凖去¶
年十二月十五日奉　聖㫖依所乞除寶謨閣學¶
士臣尋具辭免伏䝉　聖恩頒降詔書賜臣不允¶
仍凖告授臣寶謨閣學士通奉大夫致仕臣已於¶
三月二十九日望闕謝恩祗受訖者績無可考進¶
所職以為真禮過乎優更於家而即拜民之多幸¶
人謂斯何臣某(中謝)竊惟學士之名首出從班之¶
右非星辰聽履舊入長於六卿則雲漢為章久代¶
言於兩禁望實具美朝野乃孚如臣者少也戅愚¶
<pb:KR4d0266_SBCK_047-10b>¶
老而災疾六十六而解組夢隔日邉七十四而掛¶
冠蹟荒霞外夫何下澤之叟遽躐登瀛之仙花底¶
玉堂月伴桃源之棹雲間銀闕風恬蓬渚之舟覆¶
載無私豚魚其信兹蓋伏遇　皇帝陛下天仁老¶
老聖澤淵淵文獵渭濱上誤熊羆之繇漢招商嶺¶
何禆鴻鵠之歌祗辱詳延不稱明詔臣被恩汪濊¶
次骨榮懐擬周易八八卦辭俯慙家學同天皇九¶
九萬歳仰祝帝齡臣無任感天荷聖激切屏營之¶
至謹奉表稱謝以聞¶
　　　除寳謨閣學士謝賜衣帶鞍馬表¶
<pb:KR4d0266_SBCK_047-11a>¶
宫衣疊雪帶分寶以垂金天厩亜龍鞍被銀而歕¶
玉一之謂甚四者難并拜君賜之便蕃媿恩榮而¶
瑟縮臣(中謝)伏念臣奮身徒步抱膝一寒何四年¶
俯仰之間被再錫服乗之寵裂芰初驚齊服之華¶
破帽蹇驢未識宛駒之駿兹葢伏遇　皇帝陛下¶
衣被萬物駕馭羣材察臣罷駑皮連霜而逺放念¶
臣藍縷頭戴笠而苦吟萃此衆珍賁于一叟臣敢¶
不服之無斁喜以長鳴安吉新衣脫儒酸於陋巷¶
敲推緩轡歌帝力于康衢¶
　　　遺表¶
<pb:KR4d0266_SBCK_047-11b>¶
臣某言日華難縶方翳入於崦嵫霞痼弗瘳忽溘¶
先於溝岳須㬰忍死&KR0115;漠長辞臣某誠哀誠戀頓¶
首頓首伏念臣資也撲忠學焉狂狷少有聞於師¶
友直道而行長無必於㓛名得時則駕叨賜第於¶
髙廟受深知於孝宗光皇羽翼之不遺其如疾疢¶
聖主弓旌之屢及俾玷綸思臨其將終賁以今召¶
遂視星辰之履預加帷葢之恩平生所䝉晩嵗彌¶
寵而臣氷凘以盡器覆於盈氣息奄奄已咫尺於¶
黄壤精神眇眇猶奔騰於赤霄徒深慕戀之誠莫¶
効糜捐之報伏願　皇帝陛下聰明神武剛健正¶
<pb:KR4d0266_SBCK_047-12a>¶
中乾清坤夷暨聲教于四海天長地久為父母於¶
萬年臣無復再瞻於槐宸自此永沉於蒿里澘然¶
出涕仰止敶詞臣無任攀戀永訣之至¶
　　　嘉定元年春三月男　長孺　編定¶
　　　端平元年夏五月門人羅　茂良　校正¶
誠齋集巻第四十七終¶
<pb:KR4d0266_SBCK_047-12b>¶
